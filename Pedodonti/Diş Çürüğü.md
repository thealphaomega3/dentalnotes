# Diş Çürüğü

Dental plaktaki bakterilerin besin karbonhidratlarını fermente etmesi sonucu üretilen organik asitler özellikle de laktik asit tarafından diş sert dokularının (mine, sement, dentin) lokalize yıkımıyla ortaya çıkan enfeksiyöz bir hastalıktır.

- Geri dönüşümsüz

- Multifaktöriyel

- Enfeksiyöz ve transfer olabilen

- Çocukluk döneminde **yaygın olarak** görülen kronik hastalık

### Hassas Dişe Bağlı (Konağa Bağlı) Faktörler

Diş kristallerinin:

- Yapısı

- Şekli

- Dizilimi

çürük oluşumunda etkili inorganik faktörlerdendir. Apatit yapısındaki florid arttıkça çözünürlüğü azalır, karbonat arttıkça çözünürlük artar.

**<u>NOT</u>** Dişlerin ilk sürdüğü dönemde yapısında fazla karbonat bulunması bu dönemde çürüğe yatkınlığı arttırmaktadır.

**<u>Dişin sürmesinden sonraki 2-3 yıl içerisinde:</u>**

- Mineralizasyon tamamlanır

- Porözite azalır

- Geçirgenliği azalır

- Hidroksiapatitin yapısındaki sodyum ve magnezyum azalır

- Kalsiyum ve fosfat iyonları artar

- Dolayısıyla çürüğe karşı direnç artar.

**<u>Mine prizmalarının boyutu ve şekli:</u>**

- Mine prizmaların uzun akslarının diş yüzeyine dikey olması ---> çürüğe dayanıklılığı azaltır

- Mine prizmalarının geniş ve düzenli olması ---> çürüğe dayanıklılığı artırır

Hidroksiapatit kristalleri arasında bulunan boşluklar (interkristalit matriks); su, asit ve organik madde geçisini sağlamaktadır. Mine asit atağı ile karşılaştığında kristal yüzeyden mineraller çözünmekte ve porlar genişlemektedir.

- Daimi dişlerde yaklaşık 0,5 olan prizmalar arası boşluklar süt dişlerinde %1 oranındadır.

- Süt dişi minesinin daimi dişe oranla daha beyaz olmasını sağlayan bu boşluklar, asit diffüzyonunu kolaylaştırarak çürük için bir yol oluşturmaktadır.

- **Süt dişlerinde mine kalınlığı daimi dişlerin yarısı kadardır.**

- Aynı şartlar altında süt dişlerinde çürük, **daimi dişlerin iki katı hızlı ilerler** ve kolaylıkla dentine ulaşır.

- **Büyük hacimli** ve genç bağ dokusu karakterindeki **süt dişi pulpasının** ve etrafındaki dokuların **dolaşım kapasitesinin yüksekliği**, fizyolojik bir hiperemi meydana getirerek dişin yapı bakımından zayıflamasına ve **çürüğe hazır hale** gelmesine neden olmaktadır.

- Süt dişlerinde **fizyolojik kök rezorpsiyonunun** başlamasıyla osteoklastik aktivite artar ve diş sert dokularında meydana gelen dekalsifikasyon nedeniyle süt dişinin **çürüğe karşı direnci azalır**.

#### Genç Daimi Dişlerde Çürüğün Gelişimini Etkileyen Faktörler

- Genç dentin henüz formasyonunu tamamlamamış ve organize matriks ile mineral elemanlar arasında tam bir düzen kurulamamıştır.

- Dişin yoğunluğu daha az, dış etkenlere karşı duyarlılığı daha büyük, dayanıklılığı daha zayıf ve geçirgenliği daha fazladır.

- Pulpa odaları geniş, pulpa dokusu bol damarlı genç bağ dokusu karakterinde ve dış yüzeye daha yakındır.

- Pulpanın dolaşım kapasitesi de yüksektir.

- Yüksek dolaşım kapasitesi dekalsifikasyonun başlıca faktörüdür.

Çocuklarda ve gençlerde görülen hızlı ve büyük madde kaybına yol açan çürükler bu durumla açıklanabilir.

#### Karyojenik Plak Mikroflorası

- Önceleri aerob mikroorganizmaların etkin olduğu florada dişlerin sürmesinden sonra anaerob (S. Sangius, S. Sobrinus, S. Mutans, Aktinomiçesler) mikroorganizmalar etkin olur.

![](/home/bt/.config/marktext/images/2022-04-03-19-04-39-image.png)

#### Karyojenik Gıdalar

- Karbonhidratların tipi ve miktarı ----> Glukoz, fruktoz, galaktoz gibi monosakkaritler, sukroz, maltoz ve laktoz gibi disakkaritler ve polisakkaritler

- İçerdiği koruyucu komponentler ----> Proteinler, yağlar, fosfat, florid

- Fiziksel ve kimyasal özellikleri ----> Sıvı, katı, çözünürlük, pH, tamponlama kapasitesi, salya akıtıcı özellikleri

![](/home/bt/.config/marktext/images/2022-04-03-20-09-06-image.png)

### Diş Çürüğünün Sınıflandırılması

**<u>Çürük görülme sıklığına göre dişlerin yüzeyleri</u>**

1. Okluzal fissürleri

2. Aproksimal temas yüzeyleri

3. Dişlerin bukkal, lingual/labial yüzeylerinin dişetine yakın olan kısımları

![](/home/bt/.config/marktext/images/2022-04-03-20-11-25-image.png)

#### Lokalizasyona Göre Çürük Sınıflandırılması

**<u>Pit ve Fissür Çürüğü</u>**

Anatomilerinin besin ve bakteri retansiyonuna izin vermesi ve bu bölgelerin mekanik olarak temizlenmesinin mümkün olmaması nedeniyle çürüğe en yatkın alanlardır.

Diş sürmesi sırasında daimi büyük azı dişlerinin okluzal yüzeyleri oklüzyon düzleminin altında kaldığından ve diş fırçalarken kolayca gözden kaçtığından erken çürük lezyonları bu bölgelerde yaygın görülür.

- Daimi dişlerde pit ve fissürlerde çürük lezyonu, besinin olmadığı fissür tabanından çok lateral duvarlardan başlar.

- **Süt dişlerinde** ise fissürler ise daha sığdır ve derin fissür tiplerine çok nadir rastlanır. Bu nedenle çürük lateral duvardan ziyade **fissürün tabanından başlar.**

- Görsel muayenede fark edilmeyen ancak radyografide ya da fissür biyopsisinde farkedilen okluzal dentin çürüğüne **Gizli (hidden) çürük** denir.

**<u>Düz Yüzey Çürüğü</u>**

- Bukkal ve palatinal yüzey çürüğü (servikal çürük) ---> Mine-sement sınırına yakın yerlerde

- Aproksimal yüzey çürüğü ----> Mesial/distal kontaklarda

**Süt dentisyonunda en sık lokasyonları:**

- Süt I. azı dişlerinin distal yüzeylerinin kontak noktasının hemen altı

- Süt II. azı dişlerinin mesial yüzeyi

**<u>Kök Çürüğü</u>**

- Mine-sement sınırı ve serbest dişeti arasındaki bölgede meydana gelen diş çürüğüdür.

###### Süt Dişlerinde Çürüğün Lokalizasyonu

1. Mandibular süt azı dişleri

2. Maksiller süt azı dişleri

3. Maksiller anterior dişler

4. Mandibular anterior dişler

sıraya göre azalır.

- 2 yaşında çürük lezyonlarının %60'tan fazlası okluzal yuzeylerde.

- 6 yaşta süt kesiciler arasında aproksimal çürükler yaklaşır. (Süt dentisyonundaki fizyolojik diastemalar kapanmaya başlar)

---

- Aproksimal lezyonlar kontakt noktasının biraz altından başlar.

- Erken teşhis ancak radyografik muayene ile.

- Klinik olarak teşhisi oldukça zor.

- Sebebi kontak noktalarının düz ve geniş olması.

- Dişin yanında kontak yaptığı bir dişin bulunup bulunmaması da çürük görülme açısından önemlidir.

- Süt II. azı dişinin distal yüzeyi, daimi birincş büyük azı dişi sürüp kontak sağlanan akdar 4 yıl çürük tehdidi altında değildir.

Etyolojisi --------> Ağız hijyeni kötü, yüksek karbonhidrat diyetine sahip, ağız solunumu veya tükrük azlığı

###### Genç Daimi Dişlerde Çürüğün Lokalizasyonu

- I. büyük azı

- II. büyük azı

- Küçük azı dişleri

- Maksiller kesici dişler, kaninler

- Mandibuler kesici

Daimi dentisyonda gençlerde öğün aralarında **karyojenik yiyecek ve içeceklerin** tüketilmeleri alışkanlığı ile premolar ve molar dişlerin bukkal ve lingual yüzeylerinde, maksiller kesici dişlerin labial yüzeyinde ve mandibuler kesici dişlerin aproksimal ve lingual yüzeylerinde düz yüzey çürükleri izlenir.

#### Şiddetine ve İlerleme Hızına Göre Çürük Sınıflandırılması

##### Akut (Aktif) Çürük

- Hızlı ilerleyen çürüklerdir.

- kısa sürede fazla miktarda sert doku yıkımı meydana geldiğinden pulpa kendini koruyacak tersiyer dentini oluşturamaz.

- Pit ve fissürlerdeki aktif lezyonlar, genellikle dişleri sürmeye başlamış veya sürmesini yeni tamamlamış olan çocukların dentinindeki diğer çürük belirtileri ile birlikte izlenir.

- Düz yüzeylerdeki aktif lezyonlar, genellikle dişeti sınırına yakın.

![](/home/bt/.config/marktext/images/2022-04-03-20-27-15-image.png)

**<u>NOT:</u>** Süt dişlerinde izlenen çürükler genellikle akut çürüklerdir.

Süt dişlerinde dentin kalınlığının daimi dişlerin yarısı olması ve mineralizasyon yoğunluğunun da az olması nedeniyle, çürük mine-dentin sınırını geçtikten sonra dentini çok kolay aşındırarak ilerler ve kısa sürede pulpaya ulaşır.

- Kavitesiz akut çürüklerde, tebeşirimsi, beyaz mine izlenir. Yüzeyi sond ile dokunulduğunda serttir. Genellikle üzeri dental plak tabakası ile kaplıdır.

- Kaviteli akut çürük lezyonlarında ise sond kaviteli alanlara takılır ve yavaşça sondlama sırasında **taban yumuşak** hissedilir.

###### Rampant Çürük

- Birçok dişin kontrol edilemeyen şekilde hızlı yıkımı ile karakterize aktif çürük tipidir.

- Koyu kahverengi renkten çok açık sarı veya pembe renkte izlenir.

**<u>Karakteristik özellikleri</u>**

- Aniden ortaya çıkar

- Hızlı ilerler

- Pulpanın hemen ekspozuna sebep olur

- Genellikle çürüğe dirençli diş yüzeylerinde oluşur

- Yaklaşık 1 yıl içerisinde 10 veya daha fazla çürük lezyonu oluşur.

![](/home/bt/.config/marktext/images/2022-04-03-20-30-45-image.png)

**<u>Etyolojisi</u>**

- Biberonla beslenme

- Karyojenik gıdaların sık tüketimi

- Kontrolsüz diabet

- Sjögren sendromu

- Rad tedavisi

- İlaçlar sebebiyle ağız kuruluğu

- Ağız solunumu

- Kötü oral hijyen

##### İnaktif (Kronik, Arrested) Çürük

- Yavaş ilerleyen çürüklerdir.

- Birkaç aktif fazdan sonra durabilir.

- Çürüğün ilerleme hızına bağlı olarak pulpa tersiyer dentin oluşturur ve kendini korur.

- Çürük kavitasyonla birlikte meydana geldikten sonra herhangi bir nedenle (iyi fırçalama, florid uygulaması, atrizyon vb.) çürük etkenlerinin uzaklaşmasına bağlı olarak durmuş hatta remineralize olmuştur.

- Remineralize olmuş lezyonlar klinikte sağlam ancak, genellikle parlak kahverengi veya siyah noktalar şeklinde renkli görülürler.

![](/home/bt/.config/marktext/images/2022-04-03-20-37-01-image.png)

**<u>NOT:</u>** Remineralize olmuş ve renklenmemiş çürük bölgesi çürük ataklarından etkilenmemiş önceki mine yapısına göre daha sağlam ve dirençlidir. Estetik olarak problem yaratmadıkça restore edilmemedirler.

**Kavitesiz inaktif çürük lezyonlarında ---->** Mine beyaz kahverengi veya siyahımsı renktedir. Hafifçe sondalandığında boşluğun sert, parlak, düzgün ve kaygan yüzey hissedilir.

**Kaviteli inaktif çürük lezyonlarında ---->** Hafifçe sondalandığında boşluğun tabanı serttir. Renk koyu kahve veya siyahtır.

#### Tedavi Geçmişine Göre Çürük Sınıflandırılması

##### Birincil (Primer) Çürük

- Yaygın veya ilerlemiş olması göze alınmaksızın diş yüzeyinin ilk kez çürük atağına maruz kalmasıdır.

##### İkincil (Rekürrent) Çürük

Radyografik olarka daha önceden yapılmış restorasyonların altında veya restorasyon marjinleri etrafında izlenen çürüklerdir.

##### Rezidüel Çürük

Tamamlanmış restorasyonda kasten veya kazayla hekim tarafından bırakılan çürük alanlarıdır. Bunlar ileride çürük atağı yapabilriler ve skeonder çürüklere neden olurlar.

#### Etyolojisinie Göre Çürük Sınıflandırılması

##### Erken Çocukluk Çağı Çürüğü

- Bebek ve küçük çocukların süt dişlerinde gözlenen rampant çürüğünün spesifik bir formudur.

- AAPD, 6 yaştan daha küçük çocuklarda, herhangi bir çürük.

#### Lezyonun Yayılımına Göre Çürük Sınıflandırılması

##### Başlangıç (incipient) Çürük Lezyonu

Düz yüzey çürüğü, erken çürük lezyonu, white spot lesion olarak da adlandırılan, mine dokusuyla sınırlı, yüzeyel yapısı sağlıklı mineden daha porözlü olmasına rağmen kavitasyonsuz demineralize alanlardır. 

##### İlerlemiş Çürük

Mine dentin birleşimini geçip dentine ulaşmış çürüklerdir.

![](/home/bt/.config/marktext/images/2022-04-03-20-46-51-image.png)

#### Etkilenen Dokuya Göre

1. Mine Çürüğü

**<u>Çürüğün daha hızlı ilerlemesinin nedenleri</u>**

- Dentinin organik içeriğinin minedne fazla olması

- Dentin dokusu içinde dentin tübülleri vardır. Dentin tübülleri daha derin tabakalara kolayca ilerlemesine neden olurlar.

- Suda erimeyen proteinlerin fazla olması.

- Hidroksiapatit kristallerinin daha düzensiz ve küçük olması.

- Kanallar içerisinde bakterilen üremesini, yaşamasını kolaylaştıran sıvının olması.

- Dentinin tükürüğün yıkanmasına uzak olmasıdır.

#### Radyografik Çürük Teşhis Yöntemleri

**<u>Okluzal çürüklerin teşhisinde radyografilerin zayıf yönleri</u>**

- Kooperasyon zorluğu

- Başlangıç aşamasında mine ve dentin çürüklerini göstermede yetersiz

- Aynı hastandan takip amaçlı alınan radyografide, ışının veriş açısı ve sürenin standardize olmaması

- Radyografi üzerinde, okluzal çürük lezyonunun ilk belirtisi olan, M-D sınırının altındaki ince gri çizginin, mine ve dentindeki yoğunluk farkı nedeniyle oluşan optik illüzyonla karışması

- Bukkal ve lingual tüberküllerin birbiri üzerine superpoze olması nedeniyle okluzal bölgedeki çürük lezyonunun görülememesi

- Radyografi yorumunun subjektif olması veya aynı kişinin farklı zamanlardaki incelemelerinde farklılıklar göstermesi

**<u>Dijital Görüntüleme Yöntemleri</u>**

- Doğrudan sensör sistemleri (CCD) ---> 1 tane molar veya 2 tane premolar ve az miktarda periapikal kemik aynı ekran üzerinde görüntülenebilir. Sistem; bilgisayar, sensör ve aralarındaki bağlantıyı sağlayan bir kablodan oluşur.

- Digora görüntü plak sistemi ---> Radyografik görüntü fosfor depolanmış bir ekran ya da görüntü plağı üzerine aktarılır. Görüntü plağı ve tarayıcı bir bilgisayara bağlıdır.

##### Dijital Radyografilerin Avantajları

- Görüntü, PC aracılığıyla oluşturulduğundna, görüntünün saklanması veya arşivlenmesi mümkündür

- Görüntü çabuk elde edilir

- Hastanın aldığı rad dozu geleneksel radyografiye göre %60-90 daha azdır.

- Görüntünün elde edilmesinde kullanılan plakların esnek olmaıs kullanımı kolaylaştırır.

- Görüntünün boyutlarında ve kontrast ayarlarında değişiklik yapılabilir, kalitesi artırılabilir.

- Görüntünün aktarıldığı düz yüzeyler defalarca kullanılabilir.

- Geleneksel radyografilerde olduğu gibi, kimyasal banyo solüsyonları hazırlanmadığı için çevreyi koruyan bir uygulamadır.

- Çapraz enfeksiyon riski yoktur.

##### Dijital Radyografilerin Dezavantajları

- Çözünürlük, geleneksel radyografilere göre daha düşüktür.

- Periapikal radyografilerle kıyaslandığında, kullanılan sensörlere bağlı olarak görüntü daha dar olabilir.

- Küçük dijital sensöz boyutlarıyla istenilen bölge tek seferde görüntülenmeyebilir, büyük dijital sensörün ise çocuklarda ağız içine yerleştirilmesi oldukça güçtür.

- Maliyeti yüksektir.

- Çıktılarının alınmasında baskı kalitesi iyi değildir.

#### İleri Çürük Teşhis Yöntemleri

![](/home/bt/.config/marktext/images/2022-04-03-21-02-04-image.png)

### Çürük Riski

Çürük gelişimi mikrobiyal olarak 3 aşamadan meydana gelir:

1. Mutans streptokoklar ile primer enfeksiyon

2. Lokal asit ortamın ekolojik sonucu olarak mikrobiyal değişim

3. Minenin demineralizasyonu ve kavitasyonu

**<u>Diş Çürüğü</u>**

- Çürük riski ---> Kişide belirli zaman periyodu içinde çürük lezyonu oluşma olasılığıdır.

- Çürük risk tayini ---> Çürük klinik olarak başlamadan belirli bir zaman periyodunda oluşabilecek çürük insidansının belirlenmesidir. 1 ve 2. aşamayı kapsar.

- Çürük aktivitesi ---> Çürük lezyonunun ilerleme hızının ölçümüdür veya belirli bir sürede oluşan çürük lezyonu toplamıdır.

- Çürük aktif birey ---> Son 1 yıl içinde 2 veya daha fazla çürük gelişen çocuklar ve son 3 yıl içinde 2 veya daha fazla çürük gelişen erişkinler olarak tanımlanmaktadır.

- Çürüğe yatkınlık ---> Bir dişin çürük oluşturan ortama karşı yatkınlığı veya direncidir.

**<u>Çürük Riskinin Belirlenmesinin Amaçları</u>**

1. Güvenli olarak daha uzun kontrol randevularının verilebilmesi için düşük risk grubunda bulunan hastaların belirlenmesi

2. Çürük aktif hale gelmeden önce çürük riski olan hastaların belirlenmesi

3. Çürük aktif hastalarda çürüğün durumundaki değişikliklerin takip edilmesi

#### Çürük Risk Tayininde Değerlendirilen Faktörler

**<u>Risk faktörleri</u>**

Diş yüzeyinin direkt olarak maruz kaldığı ve çürük oluşumuna neden olan veya ilerlemesine katkıda bulunan faktörler:

- Patolojik risk faktörleri ---> dental plak, mo varlığı, diyet, tükrük disfonksiyonu

- Koruyucu risk faktörleri ---> tükürüğün içindeki koruyucu sistemler ve florid uygulamaları

**<u>Risk indikatörleri</u>**

Çürük oluşumuna doğrudan katılmayan faktörler:

- Sosyoekonomik durum

- Genel sağlık problemleri

- Epidemiyolojik faktörler

- Geçmiş çürük deneyimi

##### Dental Plak ve Oral Hijyen Alışkanlıkları

- Plağın lokalizasyonu

- Oluşum hızı (oral hijyen)

- Kompozisyonu (S. mutans, laktobasil, F)

- Plağın mikrobiyal aktivitesi (asit oluşturma kapasitesi, ekstrasellüler ve intrasellüler polisakkaritler)

Küçük yaştaki çocuklarda bakteriyel flora ve immün sistem yeni gelişmekte olduğundan bu çocuklarda beslenme ve oral hijyen çürük açısıdnan en önemli risk faktörlerini oluşturur.

##### Karyojenik Mikroorganizmalar

- Bebeklerin ağzında S. mutansların erken kolonizasyonu, çocuğun gelecekteki çürük riskini artırmaktadır.

- Annenin ağız ortamında bulunan S mutans seviyesi ile bebeğin gelecekteki çürük aktivitesi arasında ilişki mevcuttur (eğitim??)

- Tükürüktü 10^6 cfu/ml'den fazla S.mutans varlığı ----> **yüksek çürük riski**

- S mutans enfeksiyonlarında en iyi pozitif tahmin değerleri 2-3 yaş ile 12-13 yaş arasında izlenmektedir.

- Tükürükteki **yüksek laktobasil düzeyi**, yüksek şeker alımının ve artan çürük riskinin göstergesidir.

- Tükürükte 10^5 cfu/ml'den fazla laktobasil ----> **yüksek çürük riski**

- Laktobasillerin çürük lezyonun başlangıcından çok, çürüğün ilerlemesinde görevi vardır.

- Bu nedenle yüksek laktobasil miktarı ile yüksek çürük aktivitesi arasında somut bir ilişki olduğu kesindir.

- **Antibiyotik kullanan ve ortodontik tedavi** gören bireylerin tükürüklerinde mantarlara daha sık rastlanmaktadır.

- Tükürük kandida sayısındaki artış azalmış tükürük akış hızı ve ağızdaki ortamın asidik olmasını göstermesine rağmen, çürük aktivitesini değerlendirmez.

#### Diyet

- Karyojenik gıdaların alım sıklığı

- Karyojenik gıdaların alım zamanı

- Ara öğünlerde 3 defadan fazla sukroz, glukoz, fruktoz veya nişasta içeren gıdalar tüketilmesi.

- Sukroz, glukoz veya fruktoz içeren ilaçların düzenli dozlarda uzun süre kullanımı

#### Florid

Düzenli florid alımı, çeşitli koruyucu mekanizmalarla diş çürüğünün azaltılmasında belirgin bir öneme sahiptir.

#### Geçmiş Çürük Deneyimi

Ağızda mevcut olan çürükler, bireyin o güne kadar karşılaştığı çürük riski ile ilgili tüm faktörlerin birikimini yansıtır.

![](/home/bt/.config/marktext/images/2022-04-04-23-28-07-image.png)

Çürüğe neden olan temel faktörler bebeklik ve çocukluk dönemi arasında değişebileceğinden, süt dişlenmedeki çürük düzeyi her zaman daimi dişlerdeki çürük düzeyini yansıtmaz.

- Süt dişlenmedeki çürük prevelansı, süt dişlerinin yanı sıra daimi birinci büyük azı dişlerinin de değerlendirmeye dahil edildiği koşullarda gelecekte daimi dişlerdeki çürük düzeyinin tahmininde önemli rol oynayabilir.

#### Tükürük Akış Oranı ve Tamponlama Kapasitesi

- Tükrük miktarı

- Akış hızı

- Tamponlama kapasitesi

- Uzaklaşma zamanı

- Yapısındaki koruyucu immün ve antibakteriyel faktörler

- Tükürük içindeki mikroorganizmalar

**<u>Tükürük akış oranını azaltan faktörler</u>**

- Baş-boyun bölgesi rad terapi

- İlaç kullanımı

- Bazı sistemik hastalıklar (sjögren, lupus, leukemia)

- Yaşlılık

- Tükrük bezi rahatsızlıkları

#### Dişin Fiziksel, Kimyasal ve Anatomik Yapısı

- Mine çözünürlüğü

- Minenin mineral yapısı

- Dişlerin morfolojik yapısı

- Okluzyon

çürük riski açısından önemlidir.

#### Bireysel Yatkınlık, Sistemik Hastalıklar ve Genetik Faktörler

- Oral sağlığı direkt veya indirekt olarak etkileyen hastalıkların mevcudiyeti çürük riski açısından çok önemli.

- Genetiğin diş çürüğüne katkısı ile ilgili güçlü deliller olsa da, çürükten sorumlu özel genlerle ilgili kanıt sağlanamamıştır.

#### Sosyodemografik Faktörler

- Hızlı kentleşme

- Göçmen toplumlarda diyet alışkanlıklarındaki değişimler

- 6 yaşından küçük çocuklar için, sosyoekonomik düzey ile çürük prevelansı arasında ters ilişki

- Annenin eğiitm seviyesi

#### Diğer Faktörler

- Düzenli diş hekimi kontrolleri

- Sağlık sistemi

- Yer tutucu ve bölümlü protez kullanımı

- Konuşma, giyim, inanç, gelenek

- Hastanın yalnız yaşayıp yaşamaması

### Bireyin Çürük Risk Tayininde Kullanılan Yöntemler

- S. mutans sayım testleri

- Laktobasil sayım testleri

- Mantar sayım testleri

- Tükürük akış hızının ölçülmesi

- Tükürüğün tamponlama kapasitesi ve pH'sının ölçülmesi

- Kariogram

##### S. Mutans Sayım

- Dentocult SM ----> Hasta başı uygulanan dip-slide tekniği 10^6 yüksek risk

##### Laktobasil Sayım

- 10^5 yüksek risk

##### Mantar Sayım

- Oricult N

- Dentocult CA

- 10^6 yüksek risk

##### Tükürük Akış Hızının Ölçümü

Uyarılmış tükürük hızı ----> Parafin, şekersiz sakız çiğnetilerek uyarılarak veya dilin arkasına sitrik asit damlatılarak tat duyusunun aktive edilmesiyle elde edilir.

Uyarılmamış tükürük hızı ----> Bebek-küçük çocuklarda ya ağız tabanından steril plastik pipet çekilerek ya da steril pamuk peletlerle tükürük alınabilir. Ufak pamuk peletler steril preselle tutularak dişlere sürmeden ağız boşluğuna sokulur ve tükürük iyice emdirilir. Daha sonra pamuk pelet cam tüp içine sokulur ve bastırılarak emdiği tükürük sızdırılır.

![](/home/bt/.config/marktext/images/2022-04-05-00-04-51-image.png)

##### Tükürüğün Tamponlama Kapasitesi ve pH'sının Ölçülmesi

**Ericcson yöntemi** ya da özel hazır kitler şeklinde olan **dentobuff strip yöntemi** kullanılmaktadır.

Dentobuff strip yönteminde renk ayrımına göre tükürük tamponlama kapasitesi hakkında bilgi sahibi olur:

- Sarımsı kahverengi ---> pH<4 düşük tamponlama kapasiteli

- Yeşil ---> pH<4.5-5.5 orta düzey

- Mavi ---> ph>6 yüksek tamponlama kapasiteli

##### Kariogram

- Çürüğe neden olan faktörler ile çürük riski arasındaki etkileşimi grafiksel olarak tanımlayan **bir bilgisayar programı**

- Bireyde mevcut farklı **risk faktörlerinin çürük riskinin nasıl etkilediğini** göstermektedir.

**<u>Amaçları:</u>**

- Çürüğe neden olan faktörlerin etkileşimini tanımlamak

- Çürükten korunma şansını tanımlamak

- Çürük riskini grafiksel olarak belirtmek

- Bireye özgü ve koruyucu uygulamaları programlamak ve hastaya öneride bulunmak

- Eğitimsel amaçlı olarak kullanılabilmektedir

**<u>3 temel unsuru:</u>**

- Çürüğe neden olan temel faktörler ---> Dental plak, spesifik mikroorganizmalar ve diyet

- Çürüğe karşı savunma faktörleri ---> Florid, tükürüğün koruyucu özellikleri

- Çürüğü sekonder olarak etkileyen faktörler ---> Sosyoekonomik durum, mevcut çürük durumu

---

Diyagramında 5 farklı bölge bulunmaktadır. Renklerin biri, çürük ile işkili faktörleri içermekte ve yüzdelik dilim olarak gösterir:

- Yeşil bölge ---> çürükten korunma şansı

- Koyu mavi ---> Diyet

- Açık mavi ---> şüpheli durumlar

- Kırmızı ---> Bakteri düzeyi

- Sarı ---> Koşullar

**<u>Yeşil dilim</u>** ne kadar geniş olursa, bireyin dentel sağlığı o kadar iyi ve gelecekteki çürük riski az olacaktır. Yeşil sahanın dar olması ise, çürük risk faktörlerinin mevcut olduğunu ve gelecekteki yüksek çürük riskinin göstergesidir.

Sonuçlar "çürükten korunma şansının" yüzdesine göre değerlendirilir. Katılımcılar **5 risk grubuna** bölünür:

![](/home/bt/.config/marktext/images/2022-04-05-00-15-21-image.png)

##### Uluslararası Çürük Belirleme Sistemi (ICDAS)

- Pit ve fissür çürükleri

- Düz yüzey çürükleri 

- Serbest düz yüzey çürükleri (bukkal-lingual)

- Restorasyona komşu çürük yüzeyleri

olarak ayrı ayrı değerlendirilmekte ve 0-6 arası skorlanmaktadır.

### Yaşa Göre Çürük Riskinin Değerlendirilmesi

- Çürük riski açısından her yaş grubu için farklı kriterler mevcuttur.

- Anneden çocuğa S. mutans geçişinin olabileceği 1-3 yaş

- Daimi birinci büyük azı dişlerinin sürdüğü 5-7 yaş

- Daimi ikinci büyük azıların sürdüğü 11-14 yaş

##### 1-3 Yaş (bebeklik)

Bebeklerin çürük riski annenin hamilelik dönemi ve **çocuğunun diş sağlığı konusundaki bilgileri** ile yakından ilişkilidir.

**<u>1-3 yaşta yüksek çürük riski nedenleri</u>**

- Kongenital durumlar (sağlıksız hamilelik, bebekte anomali)

- Ailenin koruyucu önlemlere ilgisizliği, aile bireylerinin apğzında çok sayıda çürük ve sonuçlarına ait bulguların bulunması

- Ailenin eğitimi ve sosyoekonomik düzeyinin düşük olması

- Çocuğun beslenmesi ile aile bilgisizliğinden kaynaklanan hataların olması

- Dişlerde opak mine lezyonları ve fissürlerde renklenme olması

- Floridden yararlanmama

- Uzun süreli şeker içeren ilaç kullanılması

- 1-3 yaşları arasında spesifik immün sistem özellikle tükürük immunoglobulinleri immatürdür

**<u>Alınacak önlemler</u>**

- Hamilenin kendi diş sağlığı açısından eğitilmesi

- Çocuğun diş gelişimi, dişlenme sorunları

- Çocuğa oral hijyen alışkanlığının kazandırılması

- Diş sağlığı açısından beslenme

- Flor ve fissür örtücü uygulamalarının yararları hakkında bilgiler verilir.

##### 5-7 Yaş (daimi I. molarların erüpsiyonu)

Diş sürmesi esnasında daimi büyük azı dişlerinin **okluzal yüzeyleri çiğneme düzlemi altında kaldığından** ve diş fırçalarken kolaylıkla gözden kaçtığından erken çürük lezyonları buralarda **yaygın** izlenir.

**<u>Alınacak önlemler</u>**

- Aile ve çocuğa, oral hijyen hakkında eğitim

- Günde 2 kez floridli diş macunla fırçalama

- Diş hekimi tarafından diş temizliği yapılmalı ve profesyonel florid uygulaması yapılmalıdır

- Sürmekte olan azı dişlerine cam iyonomer siman ile fissür örtücü uygulanmalıdır

##### 11-14 Yaş (daimi II. molar erüpsiyonu)

Sağlam diş yüzeylerini korumak ve başlangıç lezyonların remineralizasyonunu sağlamak için tüm azı dişlerin ara yüzlerinde ve ikinci azı dişlerin bukkal yüzlerinde **plak kontrolü sağlanmalı ve floridler uygulanmalıdır.**

**<u>11-14 yaşta yüksek çürük riski nedenleri</u>**

- Ara öğün beslenme sıklığı

- İlaçlar, radyoterapi vb. nedenle tükürük akış hızının azalması

- Dişlerde yapı bozukluğu

- Gastrik reflu

- Yüksek S. mutans düzeyi

- Yetersiz florid uygulamaları

- Çocukta sistemik hastalığın bulunması ve şeker içeren ilaçların sık kullanılması

![](/home/bt/.config/marktext/images/2022-04-05-00-26-54-image.png)

#### Bireyin ve Toplumun Çürük Riskinin Önceden Belirlenmesinin Yararları

- Bireyde çürüğe neden olan etyolojik faktörler belirlenerek en doğru ve etkin tedavi ve motivasyon programlarının yapılabilmesine olanak sağlar.

- Risk taşımayan bireylerin belirlenmesi, bu kişilere gereksiz yoğunlukta koruyucu uygulamaların yapılmasını önler

- Toplumda çürük riski yüksek bölge ve bireylerin belirlenerek koruyucu uygulamaların hangi tipi ve yoğunlukta uygulanacağı planlanır

- Zaman zaman yapılan risk değerlendirmeleri ile uygulanan koruyucu uygulamaların ve tedavilerin etkinliği saptanır, gerekli ise ilave koruyucu önlemler alınır.

- Klinisyenin bireyin gelecekteki çürüğe yatkınlığını tahmin etmesini saülayarak tedavi planlaması yapmadan ve komplike tedavilerle uğraşmadan gerekli önlemleri almasını sağlar.

**<u>Toplumsal amaç</u>**

- Diş yapısının direncinin artırılması

- Karyojenik olmayan diyet seçimi

- Diyet alımı ve ağızda kalış sürelerinin azaltılması

- Dişle temasta olan mo'ların sayısının azaltılması

#### Çocuklarda Çürük Risk Durumuna Göre Tedavi Planlaması

**<u>Düşük çürük riskli çocuklarda</u>**

- Aile ve çocuğua, eğitim motivasyon

- Günde 2 kez floridli diş macunu

- Senede 1 hekim kontrolü

**<u>Orta çürük riskli çocuklarda</u>**

- Kavitasyon oluşmuş lezyonların ilerlemesini önlemek için restorasyon gereklidir.

- Aile ve çocuğa eğitim motivasyon

- Günde 2 defa floridli diş macununa ilaveten 6 ayda bir profesyonel florid uygulaması

- Fissür örtücü

- Diyet analizi ve çocuğun diyetinin düzenlenmesi yapılır

- 6 ayda bir diş hekimi kontrolü önerilir

**<u>Yüksek çürük riskli çocuklarda</u>**

- Koruyucu uygulamalarda önlenmeyecek düzeyde lezyon varsa restore edilir.

- Arayüz lezyonların hemen restore edilmesi ve çok yüzeyli restorasyonlar yerine paslanmaz çelik kuron yapılması önerilir.

- Yer kaybını önleme ve çürüğün pulpaya doğru ilerlemekte olduğu koşullarda restoratif tedavi yapılır.

- Opak mine lezyonu ve küçük lezyonlarda kavitasyona doğru gidiş söz konusu olduğunda restorasyon endikedir.

- Aile ve çocuğa, çocuğun ağız diş sağlığının nasıl korunacağı hakkında eğitim ve motivasyon
