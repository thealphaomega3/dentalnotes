# Süt ve Daimi Dişlerin Sürmesi

Alveol kemik içerisinde gelişmekte olan dişlerin ağız içerisine doğru hareket edip çene kavisi üzerindeki yerlerini aldıktan sonra karşıt dişlere konyağa geçerek çiğnemede rol oynamaya başladıkları ana kadar gerçekleşen fizyolojik olaylar bütünüdür.

Sürme olayı --> Diş kuronunun tamamen ve kökün 1/3'ünün oluşmasıyla başlar. Başlıca üç evreye ayrılabilir:

1. Sürme öncesi evre (Preeruptif evre): Kuronun ilk şekillenmeye başlamasından tamamlanmasına kadar geçen sürede süt ve daimi diş jermlerinin tüm hareketlerini içeren evredir.
2. Sürme Evresi (Prefonksiyonel Erüptif Evre): Kök oluşumu başlayıp, diş oklüzal kontağa ulaştığı zaman eren evredir.
3. Fonksiyonel Erüptif Evre (Posterüptif evre): Dişin oklüzal düzleme ulaşmasından sonra meydana gelen hareketleri içeren ve tüm yaşam boyunca devam eden evredir.

## Sürme Öncesi Evre (Preerüptif)

- Kök gelişimi başlamasıyla son bulur.
- Tüm hareketler, kök formasyonu başlamadan önce alveol kemikte gelişmekte ve büyümekte olan kuronun kriptası içerisinde gerçekleşmektedir.

Bu evrede iki değişik hareket izlenir:

- Gövdesel hareket: Kemik içinde, diş jerminin bir bütün halinde ilerlemesidir.
- Eksantrik büyüme: Dişin bir bölümü büyürken bir kısmının sabit kalmasıdır.



**NOT:** Üst çenede azı dişleri, maksillanın tuberinde okluzal yüzeyleri distale eğimli olarak gelişirler. Alt çenede ise azı dişler mandibular ramusta okluzal yüzeyleri mesiale eğimli olarak gelişirler.

## Sürme Evresi (Prefonksiyonel Erüptif Evre)

Kök formasyonu ile başlar ve diş oklüzal kontağa ulaştığında son bulur. Dişin altındaki (intraosseöz), etrafındaki (infragingival, supragingingival) ve üstündeki (supraosseöz) dokularda meydana gelen değişiklikler ile karakterizedir. 5 evreye ayrılır:

- Amelogenezis salgılama: Amelogenezisin salgılama safhası kök formasyonunun oluşmaya başlamasından hemen önce tamamlanır.
- İntraosseöz Evre: Kök formasyonu başladığında meydana gelir.
- Supraosseoz Evre: Sürmekte olan dişler kemik kriptası boyunca oral mukozasının bağ dokusuna doğru insizal/oksulal olarak hareket etmeye başlar.
- Klinik erüptsiyon: Tüberkül tepesinin oral kaviteye penetrasyonu ile başlar.
- Okluzal kontak: Sürmekte olan dişin karşı akrktaki diş kuronuyla kontakt kuruluncaya kadar devam eder.

### İntraosseöz Evre

Hem epitelyal kök kınının hem de dental papilla ve dental follikülün mezanşimal dokularının proliferasyonu sonucunda kök formasyonu başladığında meydana gelir. 

Dişin kuranu sürmeye başladığında, kökün uzaması için dişin altında **<u>"fundus"</u>** denen boşluk oluşur. Fundustaki değişiklikler kökün uzunluğundaki artışı kompanse etmek içindir. Fundus bölgesinde bulunan:

- İnce kemik trabekülleri, diş erüpsiyonunu kompanse eder ve apikal dokulara destek sağlar.
- Fibroblastlar daha sonra kalsifiye olan kemik trabekülleri içine girerek bir trabeküler ağ oluşturur ve dişin apeks kısmındaki boşluğu doldurarak sürmeyi hızlandırır.
- Böylece gelişen köke yer açmak için kemik yüksekliğinde artış olur.

PDL bu dönemde aktive olur. Erüptif hareket başladığında, kollajen lifler belirgin hale gelir, forme olan kök ve alveoler kemik arasında uzanır. İlk oluşan periodontan lif grubu kökün de gözlenir ve servikal bölgesinde gözlenir ve alveoler kemikten koronale doğru açı yaparak uzanır.

Dişlerin apikal bölgesinde komşu kemikte bir appozisyon izlenirken, okluzalde osteoklastlar belirip kemik kriptasını rezorbe eder ve erüptisyon  yolu oluşmaya başlar.

**<u>Gubernacular kord:</u>** Dişlerin üzerindeki kemik kriptaları tam olarak birleşmemiştir ve dişler küçük bir kanalla ağız mukozasına açılmaktadır. Bu kanal içerisinde gubernacular kord adı verilen, dental laminanı kalıntıları olan epitel hücrelerinde köken alan fibröz bağ dokusu bulunmaktadır.

Gubernacular kord ve çevresindeki boşluğun ikisine birden "gubernacular kanal" olarak adlandırılır.

![image-20211113202722809](/home/bt/.config/Typora/typora-user-images/image-20211113202722809.png)



### Supraosseoz Evre

--> Sürmekte olan dişler kemik kriptası boyunca oral mukozanın bağ dokusuna doğru insizal/okluzal olarak hareket ettiğinde başlar.

Bu hareket genişlemekte olan köklerin ihtiyaç duydukları yer sebebiyledir. **Bu hareket sonucu kuronu kaplayan birleşik mine epiteli, ağız epiteli ile kontağa gelir.**

Birleşik mine epiteli proliefere olur ve ağız epiteli ile kaynaşarak sıkı bir ataşman oluşturur. Bu ataşman, sürmekte olan kuronun üzerinde **<u>çift katlı epitel tabaka</u>** olarak gözlenir.

Sürmeye yakın bir dönemde, dişin kuronunun epitel ile çevrelendiği görülür. Bu oluşuma **<u>"perikoroner torba"</u>** denir. Artık bu torbanın foliküler torba ile ilgisi yoktur. Sadece kök bölgesinde kalan folliküler torba, hücreden zengin iç tabakası ile sementin, liften zengin dış tabakası ile periodonsuyumun yapılmasını sağlar.

Perikoroner torba ile sarılı kuron dişeti epiteline yaslanır. Mukozadaki damarların sıkışması ile önce bu dokuda anemi olur, bunu hiperemi izler dişeti kızarır ve ödem olur. Tüberkül tepesinin oral kaviteye penetrasyonu membranın dejenerasyonuna neden olur ve klinik erüpsiyon evresi başlamış olur.

### Klinik Erüpsiyon

Kuronun uç kısmı oral kavitede görüldüğü zaman, kökün yarısı yada 2/3'ü oluşmuştur. Kuronun üzeri, iç mine ve dış mine epitellerinin meydana getirdiği **<u>birleşik mine epiteli</u>** ile örtülüdür. Bunun hemen altında ameloblastların amelogenetik fonksiyonlarının sona ermesi sırasında son olarak salgıladıkları 1 mikronluk **<u>kütikula</u>** vardır.

**Nasmyth zarı:** Diş sürdüğünde  dişin  üzerinde olan kalan bu iki yapının hepsine birden Nasmyth zarı adı verilir.

Nasmyth zarı ile örtülü olan diş kuranu mukozayı delip yükseldikçe, ağız mukozası da koleye doğru iner ve burada dişin üzerini örten birleşik mine epiteline yapışır.

Bu üniteye **<u>epitelyal ataşman</u>** denir.

![image-20211114141542950](/home/bt/.config/Typora/typora-user-images/image-20211114141542950.png)



Kuronlar okluzale doğru hareket ederken, kök kanalının içinde kemik yapımı devam eder ve zamanla kanal daralarak apikal foramen şekillenir.

![image-20211114141626806](/home/bt/.config/Typora/typora-user-images/image-20211114141626806.png)



## Fonksiyonel Erüptif Evre (Posterüptif)

Dişin okluzal düzleme ulaşması ile başlar ve diş oral kavitede bulunduğu sürece devam eder.

Dişler fonksiyona geldiğinde kök dentinin 2/3'ü yapılanmış olup kök oluşumunun tamamlanması için süt dişlerinde 1-1,5 yıl, daimi dişlerde 2-3 yıl daha gereklidir.

Daimi dişler okluzyona ulaştıktan sonra birkaç yıl vertikal olarak erüpsiyon görülmez. 11-16 yaş arası bireylerde alveolar yüksekliğin artmasına bağlı olarak dişlerde de okluzal dengelemeyi sağlamak adına sürme yeniden aktif hale geçer.

**NOT:** Erüpsiyon ve alveol kemiği şekillenmesi, dişlerde yaşlanma ile oluşan atrisyonu kompanse etmek için yavaş bir ritimde 50 yaşına kadar devam eder. Bu olay vertikal yüz gelişimi ile orantılı olup okluzal atrizyonla kompanse edilmektedir.

Bu evredeki hareketler 3 kategoriye bölünür:

- Çenelerin gelişimine uyum
- Okluzal aşınmanın kompansasyonu
- İnterproksimal aşınmaya uyum



### Çenelerin Gelişimine Uyum

Çenelerin gelişimi ile uyumlu olarak dişin okluzale doğru olan hareketi, kökün uzaması için gerekli alanı sağlar.

En belirgin gözlenen değişiklikler, diş okluzal düzleme ulaştığında gözlenmektedir. Alveoler kemik yoğunluğunda artış olur ve periodontal ligamentin ana lifleri oluşmaya başlar.

![image-20211114142638057](/home/bt/.config/Typora/typora-user-images/image-20211114142638057.png)



### Okluzal Aşınmanın Kompansasyonu

Yaşamın ilerleyen yıllarında atrizyon dişlerin okluzal yuzeylerinin aşınmalarına neden olur. Bu atrizyon sonucu dişin oklüzal ve insizal boyutunun gözlenen azalma, sürme hareketi ile kompanse edilir.

Okluzal aşınma fazlaysa kök apikal 1/3'ünde sement birikimi meydana gelir.

![image-20211114142853672](/home/bt/.config/Typora/typora-user-images/image-20211114142853672.png)



Çiğneme veya fonksionel hareketler dişlerin kontak yüzeylerinde aşınmaya yol açarlar. Dişler okluzale doğru hareketleri sırasında anteriora doğru da hareket etme eğilimindedirler. Bu harekete **<u>"mesial drift"</u>** denir.



# Daimi Dİşlerin Sürmesi

Daimi dişlerin sürmesinde rol oynayan faktörler ve sürme sırasındaki olaylar süt dişleri ile aynıdır.

Preerüptif evrenin erken dönemlerinde, daimi dişler süt dişlerinin lingualinde ve insizal/okluzal seviyelerine yakın gelişmeye başlarlar. Preerüptif evrenin sonunda, gelişmekte olan daimi kesici dişler süt dişi köklerinin lingualinde ve 1/3 apikal hizasında konumlanırlar. Daimi  küçük azılar ise süt azılarının köklerinin altında konumlanırlar. 

![image-20211114144329314](/home/bt/.config/Typora/typora-user-images/image-20211114144329314.png)

![image-20211114144342272](/home/bt/.config/Typora/typora-user-images/image-20211114144342272.png)

Daimi diş kuronları, karışık dişlenme döneminde (6-12 yaş) alveoler proçesin remodellingi ve süt dentisyonunun kök rezorbsiyonları ile ilgili pozisyonlarını düzenleyerek çeneler içinde hareket ederler. Süt dişlerinde olduğu gibi daimi dişlerde kemik kavitesi içinde bulunurlar ve **<u>"gubernacular kanal"</u>** adı verilen bir kanalla ağız mukozasına açılmaktadırlar.

Gubernacular kanallar, anterior süt dişlerinin lingualinde yer almaktadırlar ve anterior daimi dişler için sürme you oluştururlar.

![image-20211114144645624](/home/bt/.config/Typora/typora-user-images/image-20211114144645624.png)

**Daimi küçük azı dişler** ise süt azı dişlerinin kökleri arasında lokalize olmaktadır. Kökler tamamen rezorbe olduğunda, süt dişlerinin ataşmanı ortadan kalkar ve süt dişi düşer. Bu olay daimi küçük azıların erüpsiyon yolunu oluşturmaktadır.

![image-20211114144839348](/home/bt/.config/Typora/typora-user-images/image-20211114144839348.png)



## Çene Gelişimleri

Alt Çene:

- Kondilin arka ve dışarı yöne enkondral gelişmesi
- Ramus mandibulanın ön kenarındaki rezorbsiyon ve arka kenarındaki apozisyon

3 yaşındaki bir çocukta ramus mandibula süt II. azısının distalinde iken, 16 yaşında bu noktanın arkasına 3 tane büyük azının sığabileceği kadar geriye gitmiştir. Alt çenede büyük azıların yönü önceleri öne-yukarı-içedir. Çenenin gelişmesiyle normal pozisyonlarını alırlar.

Üst Çene:

- Burun boşluklarının gelişmesi
- Pterygoid kemiğin gelişmesi
- Alveollerin arkaya doğru uzaması



# Sürme Teorileri

Diş sürmesi, simetrik olarak oluşan, çok iyi zamanlanmış bir büyüme ve gelişim olayıdır. Sürme:

- Kemik yapımı
- Kemik yıkımı
- Periodontal membran oluşumu
- Kök oluşumu
- Pulpa oluşumu

Sürme olayının mekanizması tam olarak anlaşılmış değildir.

Geçmişte, diş sürme mekanizmasını açıklamaya yönelik çeşitli kuramlar ortaya atılmıştır. Bunlar, sürmekte olan dişin veya çevre dokuların neredeyse tamamını içermektedir. Başlıca sürme teorileri:

- Kök gelişim teorisi
- Pulpa gelişimi teorisi
- Alveol kemiğin gelişim teorisi
- Dental follikül teorisi
- PDL teorisi
- Vasküler basınç teorisi



## Kök Gelişim  Teorisi

Diş sürmesinin kök gelişimi ile bağlantılı olduğu, kökün gelişmesi ile alveol tabanına yaptığı basıncın diş sürmesine yol açtığı ile sürülmektedir.

Bu basınç sonucu bir etki-tepki olayı ortaya çıkar ve alveol tabanı dişi yukarı itici bir kuvvetle bu basıncı karşılar. 

Kök gelişimini tamamlayan dişlerin **gömülü kalması** ya da kök gelişimini **tamamlamamış dişlerin sürmesi** bu teoriyi çürütmektedir.

## Hammock (Hamak) Teorisi

Sürmekte olan dişlerin henüz gelişmekte olan apikal uçlarını alveol tabanına birleştiren ve periodontal liflerden oluşan "hammock ligamenti" olarak adlandırılan bir ligamenter hamak vardır.

Bu hamağın fonksiyonu, büyümekte olan kök için sabit bir taban sağlamaktır. 

Huni gibi açık olan apeks bölgesinde, gelişmekte olan pulpa hücrelerinin prolifereasyonu ve pulpa damarlarının fizyolojik konjesyonu sonucu ortaya çıkan baskı kuvveti, hammock ligamentleri tarafından alveol tabanına ulaştırılır.

- Bu liflerin kontraksiyonu ile oluşan kuvvet de apikal bölgede kemik appozisyonunu stimule eder ve bu appozisyon dişi yukarı doğru iter.

## Pulpa Gelişim Teorisi

Bu teoriye göre kök gelişimi sırasında dentin appozisyonu olurken aynı anda pulpa gelişerek henüz açık olan apeksten alveol tabanına baskı yapar ve bu kuvvetle diş dışarı itilir.

Fakat, pulpası gelişmiş, kökleri kapanmış dişler gömülü kalabilmektedir. Pulpaları çıkartılan dişlerin de sürebildiğinin gösterilmesi bu teorinin geçerliliğini ortadan kaldırmıştır.

## Vasküler Basınç Teorisi

Kısmen pulpa gelişim teorisine benzer bir açıklamayı içerir. Sürme kuvvetinin, diş içinde veya altında bulunan kan damarlarının basıncından kaynaklandığı öne sürülmektedir.

Dişin içinde ve altında meydana gelen bu hidrostatik basınç, dişin üzerini kaplayan dokuların hidrostatik basıncını aştığı zaman dişin ağız kavitesine doğru itildiği ileri sürülmektedir.

- Uygulanan basıncın, dişin sürmesine yardımcı olacak kadar yeterli olmaması,
- Vasküler beslenme kesilse bile diş sürebildiğinden bu teorinin doğruluğu kabul edilmemektedir.

## Alveol Kemiğin Gelişim Teorisi (Kemik remoddeling teorisi)

Alveol kemik içinde gelişmekte olan dişlerin kemiğin büyüme ve gelişmesi sonucu okluzal düzleme doğru itildiği savunulmaktadır.

- Kemik gelişim siklusu alveol kemiğin kriptası ve kretindeki ritmik bir olaydır ve osteoklastik aktiviteyi osteoblastik aktivite izler.
- Bu teori, dişin üstündeki kemikte rezorbsiyon ve altındaki kemikte apozisyon sonucu gözlenen diş sürmesini ifade eder. Böylece diş fonksiyonel pozisyona itilir.

Kemik remodellingi, diş ya da kuronun varlığından bağımsız olarak süren follikülün etrafında meydana gelir ve dental follikülün kontrolü altındadır.

Kemik remodellingi diş hareketinin bir etkisi olarak meydana gelir. Bu nedenle kemik remodelling olayının sürme sırasında **gerekli** bir faktör olduğu, daha çok sürmeyi etkilediği ama **esas nedeni olmadığı** düşünülmektedir.

## Periodontal Ligament Teorisi

Periodontal ligament hücreleri ve lifler erüpsiyon olayında önemlidir. Periodontal ligamentin çekme gücü sayesinde dişler oklüzale doğru itilir.

PDL, kontraktil özelliğe sahip fibroblastlar yönünden zengindir. Fibroblastların membran içindeki hareketleri sonucu oluşan çekme gücü, dişin erüpsiyonu için gerekn harekete neden olmaktadırlar. Preerüptif evrede periodontal lifler kemikten dişe ve yukarı doğru uzanırken, sürme ilerledikçe önce düz sonra giderek aşağı eğik seyre geçerler. İşte periodontal ligament lifleri bu eğik grubun kontraksiyonu, dişlerin aksiyal yönde hareketine neden olmaktadır.

- Ayrıca periodontal membranın organize oluşu sırasında ortaya çıkan çekme gücü de dişe yukarı doğru hareket ettirir.
- Bu çekme yücü, henüz genç ve eğik periodontal liflerin enlemesine bantlaşma ve yığılma gibi olgunlaşma aşamalarında boylarındaki kısalmaları sonucu ortaya çıkabilir.

Periodontal aralıktaki kollajen lif demetlerinin bir grubu sement ara maddesi içinde gömülü olup sement tabakalarına dikeydirler. Bir diğer kollajen lif grubu ise alveol kemiği içinde gömülü olup, bunlar da alveol duvarına dikeydirler.

Bu karşılıklı uzanan iki grup kollajen lif demetleri periodontal aralığın ortasında karşılaşıp, sementten alveol duvarına kadar uzanan tek bir periodontal lifi oluşturmaktadırlar.

Sement ve alveol kemiği içinde gömülü kollajen lif demetlerinin periodontal aralıkta karşılaştıkları yere **<u>intermedier pleksus</u>** adı verilir. Dişin sürmesi sırasında intermedier pleksusta karşılaşan bu kollajen liflerin düzenlenmesiyle lif boyunda %10'luk bir kısalma olur.

## Dental Follikül Teorisi

Dental follikül, sürmemiş diş ile onun kemik kriptası arasında yer alan gevşek konnektif dokudur. Bu teoriye göre diş sürmesinde dental follikülün özel bir rolü vardır. Dental follikülde bulunan birtakım moleküller sinyaller kemik rezorbsiyonunda rol oynayıp sürme olayını başlatırlar. 

Yapılan çalışmalarda, sürme sırasında kemikte remodelling olayının gerçekleşmesi ve sürmenin koordinasyonu için dental follikülün gerekli olduğu ileri sürülmektedir.

- Dental follikülü oluşturan kollajen liflerdeki kontraksiyonların ve değişimlerin de sürme üzerinde etkili olduğu sürülmektedir.
- Ancak dental follikülü çevreleyen fibrillerin kesilmesi, diş sürmesini önlememektedir, bu da teorinin yeterli açıklamayı getirmediğini ortaya koyar.

## ÖZETLE;

- Erüpsiyoni multifaktöriyel mekanizmaların sonucudur. 
- Sürme olayı, dişin oral kaviteye doğru ekstrüzyonunu sağlayacak itici mekanizmaların yanı sıra komşu dokularda bu duruma uyum sağlayacak diğer değişikliklerle birliktedir.

Rehber niteliğindeki bir erüptsiyon teorisinin, erüpsiyon süreci hakkındaki şu gözlemlerle uyumlu olması gerektiği kabul edilmektedir:

- Dişler sadece aksları boyunca değil 3 boyutlu olarak hareket ederler.
- Dişler çeşitli karakteristiklerle evreye özgü hızlarla sürerler.
- Diş, erüpsiyonu tamamlandığında kalıtsal olan fonksiyonel pozisyonuna ulaşır.

Yakın zamanda elde edilen verilerle;

1. Erüpsiyon sadece kuron formasyonu tamamlandıktan sonra başlar.
2. Kök formasyonu ilk olarak, kuronda herhangi bir hareket olmaksızın, bazal kemikteki rezorbsiyonla başlar.
3. Kök büyümesinin büyük kısmım okluzal plana doğru olan hızlı prefonksiyonel erüptif evre sırasında görülür.
4. Kök formasyonunun tamamlanması, başlangıç kök büyümesinde olduğu gibi, bazal kemikteki rezorbsiyonla oluşur.
5. Diş yavaş şekilde sürmeye devam eder veya yaşam boyunca alveoler proçesin büyümesiyle birlikte diş de hareket eder.
