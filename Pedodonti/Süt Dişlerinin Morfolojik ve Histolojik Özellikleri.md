# Süt Dişlerinin Morfolojik ve Histolojik Özellikleri

Süt dişleri intrauterin hayatın 6. haftasında oluşmaya başlar. Bebeğin doğumunu takiben 6. ayda ağız içerisinde görülmeye başlar.

Çocuk 3 yaşlarına geldiğinde alt ve üst çenedeki süt dişi dizileri tamamlanır.

Süt dişlerinde premolarlar ve üçüncü molarlar bulunmaz!

## Mandibular Süt İnsizörler

- Süt dişleri içinde ilk süren dişlerdirler.

- Mandibular santral keserlerin labial yüzü hemen hemen düzdür.

- Bütün süt keser dişlerde olduğu gibi hiçbir oluk ya da tümsek görülmez.

- Kesici kenardan bakıldığı zaman mezial ve distal neredeyse simetriktir.

- Kron uzunluğu kökün üçte biri kadardır.

Mandibular lateral insizörün santralden farkı ise distal kenarın biraz daha yuvarlak olmasıdır. Yaşı daha büyük olan çocuklarda aşınmaya bağlı olarak insizal kenar daha künt bir görünüm alır.

- Ortalama kök uzunlukları yaklaşık 9-10 mm'dir.

- Santral keser dişin en belirgin özelliği; mezio-distal boyutun, kuron yüksekliğinden fazla olması. Bu kurona aşağı yukarı kare bir biçim verir.

## Maksiller Süt İnsizörler

- Labial yüz düz.

- Belirgin singulum.

- Komşu dişle olan kontak noktası geniş olup kuronun insizal 1/3'ünden gingival 1/3'üne kadar uzanır.

- Lateral keser dişler, santral keser dişlerden daha küçüktür. Dişin distal kenarı meziale göre daha yuvarlaktır.

- Kök konik şekildedir.

- Ortalama kök uzunlukları 10 mm.

## Süt Kanin Dişler

- Uzun ve sivri görünümdedirler.

- Kuron, mine-sement sınırından boğumlanmış gibidir.

- Vestibül yüzünde marginal sırt genelde belirgin değil.

- Lingualde belirgin singulum vardır.

### Mandibular Süt Kanin Dişler

- Uzun ve ince bir diş

- Boyut olarak maksiller süt kanin dişinden çok daha küçüktür.

- Vestibül yüzün distal marginal yarısı, mezial marginal yarısından daha alçaktır.

- Kontak noktası dişin servikal üçlüsüne yakındır.

- Kökü uzun ve ince olup, kuron uzunluğunun 2 katı kadardır.

- Ortalama kök boyu 11,5 mm.

### Maksiller Süt Kanin Dişler

- Uzun, ince bir kökü vardır.

- Kök uzunluğu kron mesafesinin yaklaşık olarak 2 katından fazladır.

- Pulpa odası diğer kesicilerin pulpa odasına benzer ve dişin konturunu takip eder.

- Süt dişleri arasında kron ve kök boyu en uzun olan diştir. Ortalama kök boyu 12,5 mm.

## Mandibular Birinci Molar

- İkisi bukkalde, ikisi lingualde olmak üzere 4 tüberkül,

- Her bir tüberkül altına gelecek şekilde 4 pulpa boynuzu vardır.

- Okluzal yüzden bakıldığında, kuronun mezial yarısının distal yarısından daha geniş,

- Dişin vestibül yüzünde Tuberculum Molare bulunur.

- Ortalama kök boyu 8-9 mm.

## Maksiller Birinci Molar

- Dişin bukkal yüzü lingual yüzden daha geniş olduğu için okluzal yüzü üçgen biçimini andırır.

- Okluzal yüzden bakıldığı zaman ikisi bukkalde bir tanesi lingualde olmak üzere 3 tüberkülü vardır.

- Dişin bukkalinde, tuberculum molare bulunur.

- Bu dişin, ikisi bukkalde bir tanesi lingualde olmak üzere 3 ince kökü vardır.

- Ortalama kök boyu 10 mm.

## Maksiller İkinci Molar

- Üst daimi birinci azı dişine benzer ancak boyut olarak daha küçüktür.

- İkisi bukkalde, ikisi lingualde olmak üzere 4 tüberkülü vardır.

- Genellikle, dişin mezio-lingualinde ve kronun orta üçlüsünde yerleşmiş beşinci bir tüberkül dikkati çeker (Carabelli tüberkülü)

- Üç köklü, kıvrıktır.

- Ortalama kök boyu 12.

**<u>NOT</u>**

- Maksiller ve mandibular süt azı dişleri, kendilerinden sonra gelecek olan premolarlardan daha geniştirler.

- Kökleri premolara yer hazırlayacak şekilde koleden itibaren mine-sement sınırının hemen altından ayrılırlar.

- Bu durum süt azı dişlere has bir özelliktir.

## Süt Dişlerinin Histolojik Özellikleri

- Süt dişi dokularının mikroskobik yapısı genellikle daimi dişlerin yapısına benzemektedir.

- Süt dişleri gelişimlerine prenatal dönemde başlamaktadırlar.

- Daimi dişlerin mine ve dentin formasyonu ise postnatal dönemde başlamaktadır.

- Süt dişlerinde mine ve dentinin prenatal dönemde gelişen kısımları homojen bir şekilde kalsifiye olmuştur.

- Süt dişi minesinin kalınlığı genellikle kronun her yerinde aynıdır.

- Mine yüzeyi özellikle kesicilerde mine-dentin sınırına paralel olarak seyretmektedir.

- Süt dişi minesinin kalınlığı, daimi diş minesinin kalınlığının yarısı kadardır.

### Mine

- Prenatal ve postnatal dönemde gelişen mine tabakaları histolojik olarak net bir şekilde ayrılmaktadır.

- Bu ayrım bölgesine "Neonatal çizgi" denir. Neonatal çizgi, intrauterin hayattan ekstrauterin hayata geçerken fizyolojik ortamın değişmesine bağlı olarak meydana gelen bir gelişim duraklaması sonucu retzius çizgisinin genişleyip daha belirgin bir durum alması ile oluşmaktadır.

- Prenatal mine, süt kesici dişlerinin minesinin büyük kısmını, kaninlerin minesinin yarısını, süt birinci azılar okluzalini, süt ikinci azıların ise tüberküllerini oluşturmaktadır.

- Prenatal mine, postnatal mineye oranla daha homojendir ve **<u>Retzius çizgisi</u>** az bulunur.

- Prenatal minenin rengi mavimsi-beyaz renktir.

- Mine prizmalarının doğrultusu ise, süt dişi kuronunun 1/3 gingival üçlüsünde insizale ya da okluzale doğrudur.

### Dentin

- Süt dişi dentini de prenatal ve postnatal olmak üzere 2 tabakalıdır.

- Prenatal devrede gelişen kısımda dentinin kalsifikasyonu homojendir.

- Postnatal dentin ise daha porözdür.

- İnterglobuler dentin tabakası süt dişi dentininde yoktur.

- Dentin tübüllerinin çapları geniştir.

- Dentin kalınlığı daimi dişlerdekinin yarısıdır.

- Süt dişi dentinin inorganik içeriği genelde daimi dişlerden daha azdır. Bu nedenle süt dişi dentini daimi diş dentininden daha kolay aşınmaktadır.

### Pulpa

- Süt dişlerinde dentinin kalınlığı daha az olduğu için pulpa mine-dentin sınırına daha yakın seyreder.

- Süt dişi pulpasının, gerçekte daimi diş pulpasından pek farkı yoktur. Ancak süt dişlerinin yaşam sürecinin farklı dönemlerinde pulpanın histolojik ve fizyolojik özelliklerinin de farklı olabileceği görülmüştür.

- Genel olarak, gençlik ve olgunluk dönemindeki süt dişi pulpası ile genç daimi dişlerin pulpa ve periapikal dokularının yapısal özellikleri arasında bir fark olmadığı, bu dişlerin pulpalarının zengin damarlanma ağı ve mineral nitelikleri ile yüksek savunma ve tamir potansiyeline sahip olduğu bilinmektedir.

- Fizyolojik kök rezorpsiyonun başlamasından (yaşlılık) itibaren, dişin düşmesine kadar geçen sürede ise süt dişi pulpasının bu özelliklerini koruyup korumadığı kesin olarak bilinmemektedir.

- Fizyolojik kök rezorpsiyonu sırasında fizyolojik hiperemi nedeni ile süt dişi pulpası sürekli ve şiddetli bir aktivite göstermektedir.

- Bu nedenle süt dişi odontoblastları, daimi dişlerde olduğu gibi belirli ve düzenli sekonder dentin yapamazlar.

- Tamir dentini yapımı azalır hatta tamamen durabilir.

- Fizyolojik kök rezorpsiyonunun başlaması ile apikalden pulpa dokusu içine doğru yayılan bol damarlı granülasyon dokusu, rezorpsiyonun ilerleyen aşamalarında tamamen pulpanın yerini almaktadır.

- Pulpa hücreleri odontoklastlara dönüşerek internal rezorpsiyon oluşturmaktadırlar.

### Sement

- Süt dişlerinde sement dokusu çok ince ve kalsifikasyon bakımından daimi dişlerden daha az yoğundur.

- Süt dişlerinin kökleri doğumdam sonra oluştuğu için bütün sement tabakası postnatal olarak oluşur.

- Sement apozisyonu hayat boyu olmasına rağmen süt dişlerdeki kök rezorpsiyonunun erken başlaması nedeniyle daimi dişlerde olduğu gibi sekonder sement tabakası görülmez.
