# Çenelerde Görülen Kistik Lezyonların Radyolojik Değerlendirilmesi

- Kemik ve yumuşak dokuda yer alan, çeperleri epitel dokusundan meydana gelen, içlerinde sıvı veya püre kıvamında madde bulunan boşluklardır.

- Kistler çene kemiklerinde oldukça yaygın görülür. Bunun sebebi diş oluşumu sonrasında kalan çok sayıda odontojenik epitel artıklarıdır.

- Dental yapıların epitelinden kaynaklanan bu kistler odontojenik kistler olarak adlandırılır.

- Kistik sıvı ya kaviteyi döşeyen hücrelerden salgılanır ya da çevredeki doku sıvılarından kaynaklanır.

- Kistin, kavite içindeki sıvının birikimine bağlı olarak küresel ya da yuvarlak hatlı bir biçimi vardır.

- Kist torbası kapalı olduğu sürece büyüme devam eder.



**<u>Kistlerin Genel Özellikler</u>**

- Çenelerde görülen kistler genelde asemptomatik olmakla beraber ağız içinde akıntı, kötü tat ve ağrısız şişlikler veya diş ve dişetine ait sorunlarla semptom verebilirler.

- İleri olgularda ise trismus, ağrı, parestezi ve patolojik kırıklara rastlanabilmektedir. Ağrı daha çok enfekte dokularda belirgin olmaktadır.

- Çenelerde görülen kistlerin özellikle sürmemiş dişlerle ilgili olduğu düşünülmektedir.

- Ekspansif büyüme gösterirler.

- Küçük kistler genelde asemptomatik ve ağrısız iken, büyük kistler çenede ve yüzde şekil bozukluklarına neden olurlar.

- Kistin çevresindeki kemikte rezorpsiyon, periferinde apozisyon görülür.

- Büyük kistlerde palpasyonda, **<u>parşömen çıtırtısı</u>** alınır.

- Kist kavitesi, komşu kavitelerle birleşirse fluktuasyon alınır.

---

İnflamatuar kistler çeşitli iltihabi etkenler sonucu oluşur. Odontojenik kistler, sadece çene kemiklerinde görülen içi eptel döşeli lezyonlardır. Non-odontoejnik veya fissural kistler ise, embriyolojik yarıkların birleşmesi esnasında, epitel inklüzyonu sonucu çenelerde görülen kistlerdir.



## Radiküler Kist

- En sık görülen odontojenik kisttir.

- Tüm odontojenik kistlerin yüzde atmışından fazlasını oluştururlar.

- Genellikle 40-50 yaş arası geniş bir yaş aralığını etkiler.

- Radiküler kistlerin çoğu fark edilmez ve asemptomatiktir. Ağrı genellikle sekonder enfeksiyonlar sonucunda oluşur.

- Bu kistler vital olmayan bir dişle ilişkiliidir.

- Non-vital bir dişin apikalinde bulunan epitelin kök kanalından gelen enfeksiyonla stimüle edilmesi ile meydana gelen gerçek epitel döşeli kistlerdir.

- Epitel kaynağı, bölgedeki malessez epitel artıkları, fistül kanalını döşeyen epitel veya apikaldeki iltihabı çevreleyen epiteldir.

- Periapikal bölgede börülen radyolüsent lezyonların yaklaşık yarısını oluşturur.



**<u>Klinik Bulgular</u>**

- Yavaş büyür ve çok büyük boyutlara gelmez.

- Küçük kistler asemptomatik, büyük kistlerde şişlik ve orta derece hassasiyet.

- Komşu dişlerde mobilite ve deplasman vardır.

- İlgili diş/dişler non-vitaldir.



**<u>Radyolojik Bulgular</u>**

- Kök ucunda sınırları belirgin, yuvarlak veya oval radyolüsent alan şeklinde görülür.

- İlgili diş/dişlerin kök ucunda laminda dura kaybı ve yaygın olarak kök rezorpsiyonu görülür.

- Radyografik olarak, periferinde belirgin bir kortikal sınır vardır.

- İç yapısı çoğunlukla radyolüsenttir. Bazen uzun süreli kistlerde küçük partiküllü radyopasiteler şeklinde kalsifikasyon gelişebilir.

- Görünüm olarak granülomlara benzer. Küçük bir radikal kistin, periapikal granülomdan ayrılması çok zordur. Yuvarlak biçim, belirgin kortikal sınır ve 2 cm'den büyük olması kist için daha karakteristiktir.



![](/home/bt/.config/marktext/images/2021-11-28-15-30-37-image.png)

Resim 1 : Radiküler kist



### Lateral Radiküler Kist

- Radiküler kistin, kökün yan yüzeyinde görülen şeklidir.

- Enfeksiyon kaynağı, lateral foramenden gelen kök kanalı enfeksiyonu veya dişin periodontal enfeksiyonudur.

- Epitel kaynağı, malessez epitel artıklarıdır.

- Radyografide, kökün yan yüzeyinde radyolüsensi olarak görülür.



### Rezidüel Periapikal Kist

- Daha önceden çekilmiş (muhtemelen radiküler kist) bir dişin çekim yerinde oluşan kistlerdir.

- Radiküler kist gibi maksillada daha sık.

- Anamnez önemlidir.

- Radyografide dişsiz bölgede oval veya yuvarlak radyolüsensi verir.



![](/home/bt/.config/marktext/images/2021-11-28-15-33-48-image.png)

Resim 2  : Rezidüel periapikal kist



### Tedavi

- Klinik ve radyografik özellikler göz önünde bulundurularak dişin çekimi veya endodontik tedavisi yapılır.

- Daha büyük lezyonlarda endodontik tedavi ile kombine yapılan marsüpyalizasyon

- Enükleasyon



### Ayırıcı Tanı

- Görünüm olarak granülomlara benzerler. Küçük bir radiküler kistin, periapikal granülomdan ayırımı zordur. Yuvarlak biçim, belirgin kortikal sınır ve 2 cm'den büyük olamsı kist için daha karakterizedir.

- Periapikal semental displazinin erken evresi

- Apikal skar ya da cerrahi defekt olabilirler.

- Ayırıcı tanıda hastanın hikayesi büyük rol oynar. Odontojenik keratokist ve lateral periodontal kist ile ayırıcı tanısında ise dişlerin vitalitesi mutlaka değerlendirilmelidir.



## İnflamatuar Kollateral Kist

- Kollateral kistler, vital bir dişin genellikle bukkalinde görülür ve tüm odontojenik kistlerin yüzde iki ila yedisini oluşturur.

- Geniş bir yaş aralığını etkiler, ancak genellikle 50 yaş altı görülürler.

- Cinsiyetler arasında görülme sıklığı bakımından belli bir fark yoktur.

- İlgili dişlerin bukkalinde sert bir şişlik izlenebilir.

- Kollateral kistlerin yaklaşık yüzde otuz beşi çocuklarda, genellikle yeni süren molarların bukkalinde görülür ve çocuk paradental kisti olarak adlandırılır.

- Klinik olarak lokal ağrı ve şişlik olabilir. Nadiren, üst kanin dişler ve alt premolarlar da dahil olmak üzere diğer bölgelerde sürmekte olan dişlerle birlikte ortaya çıkabilir.



**<u>Radyografik Bulgular</u>**

- Kollateral kistlerin çoğunlukla kortikal sınırı vardır, iç yapı radyolüsenttir ve çoğu durumda periodontal ligament aralığında genişleme olmaz.

- Etkilenen dişin köklerinde rezorpsiyona ve dişte yer değişikliğine sebep olabilir.

- Kist bazen bilateral gelişir ve etkilenen moların bifurkasyonuna yerleşiktir.



![](/home/bt/.config/marktext/images/2021-11-28-16-00-54-image.png)

Resim 3: İnflamatuar kollateral kist



**<u>Histopatolojik Görünüm</u>**

- İnflamatuar kökenlidir ve histolojisi radiküler kist ile çok benzerdir, spesifik özelliklere sahip değildir.

- Bağ dokusu duvarında değişken hiperplastik ve atrofik non-keratinize tabakalı skuamöz epitel ve yoğun kronik inflamatuar inflatların bir astarı vardır.

- Bu histolojik görünüm radiküler bir kistten veya iltihaplı bir periodontal cep kistinden ayırt edilmez.

- Kist bir cep olarak oluşur ve lümen genellikle periodontal dokulardaki bir açıklıktan ağız boşluğu ile devamlıdır.



**<u>Ayırıcı Tanı</u>**

- Anamnez ve radyografi önemli.

- Periodontal apse, langerhans hücreli histiyozis gibi inflamatuar periost yanıtı oluşturabilen lezyonlardan ayrımı yapılmalıdır.

- Dentigeröz kist ile ayırıcı tanısında ise, furkasyon yakınında başlaması ve kronu sarmıyor oluşu önemlidir.



## Dentigeröz Kist

- Dentigeröz kist, sürmemiş bir diş kronu çevresinde oluşan, çenenin en yaygın görülen ikinci kistidir.

- Patogenezi tam olarak bilinmemekle beraber, dişin kuron formasyonu tamamlandıktan sonra mine organının veya dental follikülün fibröz bağ dokusu duvarındaki epitelin kistik transformasyonu veya proliferasyonu sonucu meydana gelir.

- Zayıflamış mine epiteli tabakalarına ya da sürmemiş dişin kronu ile epitel arasına sıvı birikimi olduğunda başlar. Sıvı birikiminin neden olduğu hidrostatik basınç, diş folikülünün genişlemesine ve kist oluşumuna neden olur.

- Klinik muayenede yüzde belirgin şişlik gözlenir. Hastaların ağrı ve benzeri şikayetleri yoktur.



**<u>Klinik Bulgular</u>**

- Sürekli dişlerde görülür, süt dişlerinde nadir.

- En sık mandibulada ve yine her iki çenede 3. molar diş bölgesinde ve maksillada kanin bölgesinde görülür.

- Sürmemiş veya gömük bir dişle birliktedir.

- Küçük olanlar asemptomatik, büyük olanlar ağrısız bir şişlik, daha büyük olanlar fasial asimetri gösterirler.

- Genellikle OKK ve ameloblastoma gibi çok büyük boyutlara ulaşmazlar.

- Komşu dişlerin periapikal, periodontal enfeksiyonları ile veya kan yoluyla enfekte olabilirler ve ağrılı şişlik oluşturabilirler.



**<u>Radyolojik Bulgular</u>**

- Dentigeröz kistlerin tanısında başlangıç değerlendirmesi gömülü dişin tespit edilmesidir.

- Radyografik olarak dentigeröz kistin merkezi etkilenen dişin kronunun üzerinde bulunur. En sık etkilenen dişler mandibular veya maksiller üçüncü molarlardır. İkinci sıklıkla maksiller kanin dişlerde.

- Kistin, dişin mine sement birleşiminden tutunması karakteristik bir özelliktir.

- Sürmemiş bir dişin kuronu ile ilişkili olarak, sınırları belirgin uniloküler radyolüsensi olarak görülür.

- Etrafı sklerotiktir.

- Dişlerin sürmesine engel oldukları gibi dişleri çok uzak mesafelere iterler.



![](/home/bt/.config/marktext/images/2021-11-28-16-31-29-image.png)

Resim 4 : Dentigeröz kist



- Dentigeröz kistler, enfeksiyon olmadığı sürece belirgin bir kortekse sahiptir.

- İç yapı dişin kronu dışında uniloküler radyolüsenttir.

- Odontojenik keratokist ve ameloblastik fibrom ile ayırıc tanısı yapılır.

---

Kist, gömük dişle 3 tip ilişki içerisindedir;

- Santral : Diş kronunu tamamen sarar

- Lateral : Dişin lateralindedir.

- Sirkumferensiyal : Okluzal yuzeyi içine almadan dişin kuronunu çevrelemiştir.



![](/home/bt/.config/marktext/images/2021-11-28-16-37-05-image.png)

![](/home/bt/.config/marktext/images/2021-11-28-16-37-50-image.png)

![](/home/bt/.config/marktext/images/2021-11-28-16-38-31-image.png)

Resim 5,6 ve 7 : Dentigeröz kist (Santral ilişki), sonuncu maksiller kanin



**<u>Histopatolojik Bulgular</u>**

- Histopatolojisi üzerinde ince, düzenli, keratinleşmemiş tabakalı skuamöz epitelyum ile tipik bir gelişimsel kisttir.

- Dağınık mukozal hücreler görülebilir.

- Mümkünse, makroskopik olarak, yumuşak doku kist duvarı ile dişin mine sement sınırı arasındaki ilişkiyi kaydetmek önemlidir.



**<u>Tedavi</u>**

- Dikkatli bir enükleasyon gerektirir.

- Büyük kistlerde olduğu gibi kemik zayıflamışsa marsüpyalizasyon yapılabilir.

- Lezyon ile birlikte diş de çıkartılır. Eğer sürme ihtimali varsa kapsül parsiyel olarak çıkartılabilir.

- Nüks enderdir.

- Ameloblastoma gibi malign transformasyon gösterebilir. Bazı squamöz hücreli karsinom ve intrasosseoz mukoepidermoid karsinomların menşeini bu kisti döşeyen tabakanın muköz hücrelerinden alabilirler.



## Odontojenik Keratokist

- Odontojenik keratokist üçüncü en yaygın odontojenik kisttir ve maksillofasiyal bölgede meydana gelen tüm kistlerin yaklaşık yüzde on ikisini içerir.

- Erkeklerde daha fazla görülür.

- Mandibulada daha sık görülür.

- Kistler bazen sürmmeiş bir dişin çevresinde oluşur. Bazı nadir vakalarda çevre dokularda ekspansiyona nedne olmakla birlikte belirti vermez.

- Sekonder enfeksiyonla ağrı oluşabilir.



**<u>Radyolojik bulgular</u>**

- Genelde sınırları düzgün ve belirli, çoğunlukla uniloküler bazı vakalarda da dalgalı, mültioküler radyolüsensi

- Bazen gömük dişin çevresinde görülür. Bu görünüm dentigeröz kiste benzer. Ayırıcı tanı yapılmalıdır.

- Keratokistlerde, korteksin aşırı inceldiği ve yer yer perfore olduğu durumlarda patolojik kırık meydana gelebilir.

- kiste komşu dişlerin köklerinde rezorpsiyon izlenebilir. Kök rezorpsiyonları dentigeröz ve radiküler kistlerden daha azdır.

- Odontojenik keratokistlerin en sık yerleşim gösterdiği bölge, korpus mandibulanın posterioru ve ramustur. Perikoronal bölgede lokalize olduğu durumlarda dentigeröz kistlerle ayrımı oldukça zordur.



![](/home/bt/.config/marktext/images/2021-11-28-16-57-57-image.png)

Resim 8 : Devasa bir odontojenik keratokist

![](/home/bt/.config/marktext/images/2021-11-28-16-58-24-image.png)

Resim 9 : Anterior mandibulada görülen bir tane daha odontojenik keratokist



**<u>Tedavisi</u>**

- Cerrahi eksizyon ve küretaj

- Nüks oranı çok yüksek (%30) ve tedavi sonrası 5 sene içinde gelişir.

- Malign transformasyon diğer odontojenik kistlere göre daha az.

- Kesin teşhis histopatolojik tetkiklerle konur.



**<u>Ayırıcı Tanı</u>**

- Posterior ramus molar bölgeden dolayı dentigeröz kist dışında ameloblastomu da içerir.

- Bununla birlikte, rezorpsiyon, dentigeröz kistlerde ve ameloblastomlarda odontojenik keratokistlerden daha fazla görülür.

- Mandibular kanin-premolar bölgede gözlnediğinde ise lateral periodental kist ile radyografik ayrımı zordur.

- Enfeksiyon varlığı yoksa kortike bir sınıra sahiptir, içyapı genellikle radyolüsenttir.



**<u>Histopatolojik Bulgular</u>**

- Odontojenik keratokistler bazı kistlere veya odontojenik tümörlere radyografik olarak benzeyebilirler fakat histopatolojik olarak karakteristik bir görünüme sahiptirler.

- Odontojenik keratokirst, keratinle dolu bir lümen, parakeratin üreten yüzeyi dalgalı yapıda skuamöz epitelle kaplıdır. Epitel bitişik bağ dokusu ile düz bir arayüze sahiptir. Bağ dokusu duvarında uydu kistler bulunabilir.

- Bazal hücreler hiperkromatiktir.



## Ortokeratinize Odontojenik Kist

- Ortokeratinize çok katlı yassı epitel ile sınırlı gelişimsel bir kisttir.

- Önceden odontojenik keratokistin ortokeratiniize bir varyantı olarak kabul edilirken son sınıflama ile birlikte tamamen ayrı bir lezyon olarak değerlendirilmiştir.

- Genel olarak 30-40 yaşlarda ve erkeklerde daha sık

- Genellikle ağrısız şişlik olarak kendini gösterir.



***<u>Radyografik Bulgular</u>***

- Radyografik olarak iyi sınırlı, uniloküler radyolüsent bir lezyon olarak izlenir.

- En sık mandibüler posterior bölgede rastlanır.

- Lezyonların yarısı gömülü bir dişle ilişkili olup bu da genelde dentigeröz kiste benzer bir görünüm oluşturmaktadır.

- Belirgin ekspansiyon ile birlikte dişlerde yer değiştirmeye sebep olur ancak, köklerde rezorpsiyona sebep olmaz. Nadiren birden çok kist varlığı rapor edilse de Gorlin Sendormu ile ilişkili bir kanıta rastlanmamıştır.



![](/home/bt/.config/marktext/images/2021-11-28-17-26-04-image.png)

Resim 10 : Ortokeratinize odontojenik kist



**<u>*Histopatolojik Bulgular*</u>**

- Histopatolojik incelemede belirgin bir granüler hücre tabakası ile ortokeratinize tabakalı yassı epitel izlenir.

- Bazal hücreler hiperkromatik yapıda değildir. Kist enfekte olmadığı sürece bağ dokusu duvarı ile düz bir arayüzü vardır.



**<u>Tedavi</u>**

- Cerrahi enükleasyon ve küretaj

- Nüks oranı yaklaşık %2

- Ortokeratinize yüzey malign transformasyon için aşikar bir risk taşımasına rağmen, bu yönde elde edilen delil yetersizdir.



**<u>Ayırıcı Tanı</u>**

- Klinik ve radyografik özellikleri dentigeröz kiste benzer. Bunlar da genellikle sürmemiş mandibular 3. molar dişi içerirler.



## Lateral Periodontal ve Botyroid Odontojenik Kist, Gelişimsel Lateral Periodontal Kist



### Lateral Periodontal Kist

- Dental lamina artıklarından menşeini aldığı düşünülür. Başka ifadeyle lateral kök yüzeyi boyunca uzanan mine epitelinin proliferasyonundan doğar.

- Lateral periodontal kist, gingival kistin kemik içi varyantı olarak kabul edilmektedir.

- Gingival kistlerde etkilenen dişin üzerinde şişlik olduğu gözlenir, lateral periodontal kistte ise şişlik olmaz, lezyon interosseozdur.



![](/home/bt/.config/marktext/images/2021-11-28-17-32-47-image.png)

Resim 11 : Lateral periodontal kist



- Lateral periodontal kistler diş kökünün lateral yüzeyi ile ilişkili olarak ortaya çıkar.

- Genellikle asemptomatiklerdirler ve tesadüfi olarak bulunurlar.

- İlişkili oldukları dişler vitaldir.

- Ağırlıklı olarak mandibular premolar bölge ve anterior maksillada görülürler.

- Her iki cinste ve geniş bir yaş aralığında izlenebilirler.



**<u>Radyografik Bulgular</u>**

- Lateral periodontal kist, lateral kök boyunca uzanan, belli bir kortikal sınırı ve dairesel ya da oval yapısı olan belirgin bir radyolüsensi olarak görünür.

- İçyapı görünümü genellikle radyolüsenttir.

- Bazen multiloküler görünümde olabilir. Mikroskopik ve makroskopik olarak küçük kist kümeleri şeklinde görülür. (Botyroid odontojenik kist)



![](/home/bt/.config/marktext/images/2021-11-28-17-36-13-image.png)

Resim 13 : Dişlerin lateral bölgelerinde, iyi sınır veren radyolüsensiler olarak ortaya çıkarlar.



**<u>Ayırıc Tanı</u>**

- Küçük odontojenik keratokist, foramen mentale, küçük nörofibrom ile ayırıcı tanısı yapılmalıdır.

- Ayrıca komşu dişlerin kökleri arasında gelişen lateral radiküler kist ile de aynı bulguyu verebilir. Lateral periodontal kistte, radiküler kistlerin aksine ilgili diş vitaldir.



**<u>Histopatolojik Bulgular</u>**

- Lateral periodontal kist, yetişkinlerin gingival kistine benzer histolojik bir görünüme sahiptir.

- Kist, non-keratinize skuamöz epitel ve enflamatuar reaksiyon gözlenmeyen bir bağ dokusundan oluşur.

- Bununla birlikte, bu lezyonların karakteristik özelliği olan epitelyal plakların yer yer kalınlaşmalarıyla, şeffaf hücre değişimi olmasıdır.



**<u>Tedavi</u>**

- Konservatif cerrahi enükleasyon

- Nüks fazlasıyla nadir.



### Botyroid Odontojenik Kist

- Botyroid odontojenik kist, lateral periodontal kistin multiloküler bir varyantıdır.

- Birçok odontojenik kist gibi, çoklu yaş aralıklarında görülür. Çoğunlukla erkeklerde görülür.

- Lateral periodontal kistin bir varyantı olarak onla benzer bölgeleri tercih eder.



**<u>Radyografik Bulgular</u>**

- Botyroid odontojenik kist, daha büyük boyutlu ve multikistik doğası nedeniyle lateral periodontal kistten biraz farklıdır.

- Radyografik olarak benzer şekilde lokalize olur, fakat genellikle daha büyüktür ve multiloküler görünümdedir.

- Bu sebeple botyroid kistler, küçük bir ameloblastom gibi bir görünüm verebilir.



![](/home/bt/.config/marktext/images/2021-11-28-17-43-51-image.png)

Resim 14 : Botyroid odontojenik kist



**<u>Histopatolojik Bulgular</u>**

- Histolojik ve radyografik özellikler genellikle tanı koymak için yeterlidir. Histolojik olarak ince keratinleşmemiş tabakalı skuamöz epitel ile kaplanmış çok sayıda kistik boşluk görülür.

- Subepitelyal hyelinizasyon ve berrak hücreler tespit edilir.

- Lateral periodontal kist ile histolojik paternleri benzerdir. Botyroid odontojenik kistin multiloküler görünümü ayırıcı tanıda önemlidir. Mikroskopik ve makroskopik olarak grape-like görülür.



## Gingival Kist

- Erişkin gingival kist nadir görülen bir lezyondur ve sıklıkla lateral periodontal kist ile karıştırlır.

- Dental lamina artıklarından kaynaklanır.

- Klinik olarak fasial gingivada ve alveoler mukozada lokalize olur. Gingiva üzerinde küçük pembe veya mavimsi şişlikler olarak izlenir.

- Genel olarak soliter unikistik olarak tanımlanmasına rağmen, multipl olarak da izlenmiştir.



**<u>Histopatolojik Bulgular</u>**

- Histolojik incelemede, ince ve yassı bir epitel ile kaplanmış, yer yer daha kalın olan ve şeffaf hücreler içeren kistik bir kavite görülür.

- Kist duvarı, genellikle herhangi bir enflamatuar reaksiyon göstermeyen yoğun bağ dokusunda oluşur.



**<u>Tedavi</u>**

- Basit cerrahi eksizyon



## Glandüler Odontojenik Kist

- Mukus oluşturan hücreler gibi, tükürük bezi özelliklerini de taşıyan odontojenik epitel kökenli nadir bir kisttir.

- Bu kistler agresif olabilir.

- Baskın olarak mandibular ön bölgede orta çizgiyi geçme eğilimiyle ortaya çıkar.

- Orta yaşlı yetişkinlerde sık görülür ve genç bireylerde nadirdir.

- Klinik olarak yavaş büyüme hızında asemptomatik bir şişlik olarak kendini gösterir.



**<u>Radyografik Bulgular</u>**

- Bu kist en çok mandibulanın anteriorunda; maksillada ortaya çıktığında da yine anterior bölgede ortaya çıkar.

- Genellikle düzgün ya da dalgalı olabilen kortikal sınırı vardır.

- İçyapı hem uniloküler hem de multioküler radyolüsent bir görüntüye sahip olabilir.

- Dış kortikal tabakalarda ekspansiyon ve kortekste perforasyon bölgeleri rapor edilmiştir.



![](/home/bt/.config/marktext/images/2021-11-28-18-07-32-image.png)

Resim 15 : Multiloküler glandüler odontojenik kist



**<u>Histopatolojik Bulgular</u>**

- Histoloji, değişken görünümleri olan epitel ile kaplı enflamasyonsuz fibröz duvarı olan multiloküler kisti göstermektedir.

- Tipik olarak, genellikle mukus ve goblet hücreleri içeren küçük mikrokist veya duktus benzeri yapılardan oluşurlar.



**<u>Ayırıcı Tanı</u>**

- Santral dev hücreli granüloma, solid tip ameloblastoma ve odontojenik keratokist ile benzer radyografik özellikler taşıması nedeniyle lezyona ait klinik kriterlerin belirlenmesi önem arz eder.



**<u>Tedavi</u>**

- Bu kistin agresif davranışı nedeniyle, tedavisinde cerrahi enükleasyon veya küretaj gibi cerrahi işlemler kullanılır.

- Lezyon agresiftir ve rekürrens gösterebilir.



## Kalsifiye Odontojenik Kist (Gorlin Kisti)

- En öenmli özelliği epitelyal komponentler içerisinde çok sayıda hayalet hücrelerin (ghost cell) bulunmasıdır.

- Tüm çene kistlerinin sadece yüzde birini oluşturur. Hayalet hücreli tümör veya gorlin kisti olarak da adlandırılır.



**<u>Klinik Bulgular</u>**

- Kalsifiye odontojenik kist intraosseöz veya ekstraosseöz olarak bulunabilir.

- Ortalama 36 yaşta görülür.

- Değişken klinik davranış gösterir (kist ve tümör)

- Maksiller ön bölgede ve erkeklerde daha sık.



**<u>Histopatolojik Bulgular</u>**

- Histopatolojik olarak kistik bir proliferasyon, fibröz bir kapsül ile kaplıdır.

- En önemli özelliği geniş sitoplazmalı, nükleus yeri goş ghost hücreler izlenmesidir.

- Dentinoid madde üretimi vardır.



## Nazopalatin Kanal Kisti

- Bu kistler tipik olarak nazopalatin kanalında veya kanalın açıldığı damak yumuşak dokularında görülür.

- İnsiziv kanal kisti olarak da adlandırılır. Daha posteriorda görülürse median palatin kist olarak tarif edilir.

- Ağız boşluğunun en yaygın non-odontojenik kistidir. Bu kistin prevelansının popülasyonun yüzde 2 ila 11 arasında değişikliği bildirilmiştir.

- Nazopalatin kanalın embriyonik epitel artıklarının proliferasyon ve kistik dejenerasyona uğraması sonucu oluştuğu bildirilmektedir.

- Enfekte olmadıkça asemptomatiktir.

- 40-60 yaş arası erkeklerde daha sıktır.

- Nazal tarafta yer alan kistlerde burun tabanında kabarıklık.



**<u>Radyografik Bulgular</u>**

- Radyografik incelemede iyi sınırlı, yuvarlak, oval veya anterior nasal spinanın kist üzerine süperpoze olmasıyla ters dönmüş armut veya kalp şeklinde radyolüsensi gözlenir.

- Nazopalatin kanal kisti çoğunlukla nazopalatin foramende ya da kanal boşluğunda bulunur.

- Kist kemiğin labial tabakasında yıkıma ya da genişlemeye ve dişlerde yer değiştirmeye neden olacak şekilde, santral kesiciler arasında anteriora doğru genişlerse, bazen anterior maksiller kist olarak adlandırılır.



![](/home/bt/.config/marktext/images/2021-11-28-19-10-27-image.png)

Resim 16 : Spina nasalis anteriorda süperpoze olduğu için ters dönmüş armut veya kalp şekli izlenir.



**<u>Ayırıcı Tanı</u>**

- Geniş insiziv kanal, radiküler kist, santral dev hücreli granüloma, süpernumere dişe ait foliküler kist, primordial kist, nazo-alveoler kist, osteositin palatinal yönde fistülizasyonu, bukko-nazal veya bukkosinüzal açıklıklar gibi lezyonlardan önce ayırıcı tanılanırın yapılması gerekir.

- Nazopalatin kanal kistini geniş anatomik insiziv foramenden radyografik olarak ayırt etmek önemlidir. 6 mm'ye kadar olan foramen boyutu eğer başka klinik bulgu ya da semptom yoksa normal foramen için üst sınır kabul edilir.

- Şüpheli durumlarda aspirasyon yapmak ya da 6 ay aralıklara foramenin boyutlarını radyografik olarak yeniden değerlendirmek gerekir.

- Vitalte önemli bir bulgudur.



Bazen bu kistler kemikle ilişkisi olmadan insiziv papilde de meydana gelebilir. Buna insiziv papil kisti denir. Bu kist muhtevasından dolayı mavi renkte görülür.



**<u>Tedavi</u>**

- Cerrahi enükleasyon

- Nüks nadir

- Görünümü benign ve malign tümörlere benzediği için biyopsi gerekir



## Erüpsiyon Kisti

- Dentigeröz kistlerin yumuşak dokuda görülen şekli olarak kabul edilir.

- Alveol kemiğinin üzerini örten mukozada bulunan bir dişin kuronu etrafında meydana gelir.

- Kuronu örten gingivada yumuşak, translüsent bir şişlik şeklinde görülür.

- Bazen kist spontan olarak açılır. Morumsu, kahverengimsi bir sıvı akar. Tedavi gerektirmez ancak basit bir insizyonla dişin sürmesi sağlanabilir.



## Nazolabial Kist (Nazoalveolar Kist)

Üst dudağın orta hattının lateralinde meydana gelen kisttir. Oluşumunda iki teori ileri sürülmektedir;

- Maksillanın gelişimi esnasında medial nazal ve lateral nazal proçeslerin birleşmesi esnasında gömük kalan epitelden kaynaklanır.

- Nazolakrimal duktus epitelinin yanlış yerleşiminden kaynaklanır.



**<u>Klinik Bulgular</u>**

- Üst dudağın orta hattının lateralinde meydana gelen şişlik

- Bu şişliğin genişlemesi sonucu burun kanadı ve nazo-vestibül mukoza yükselir. Maksiller mukolabial kıvrım kaybolur.

- Nazan obstrüksiyon ve protezlerin uyumunda olan problemler.

- Sekonder olarak enfekte olmadıkça ağrısız.

- Daha ziyade 30-40 yaşlarda ve kadınlarda daha fazla

- Onda bir ihtimalle bilateral



**<u>Radyolojik Bulgular</u>**

- Yumuşak dokuda meydana geldiği için radyografik bulgu yoktur.

- Nadiren alttaki kemiğe basınç sebebiyle tek taraflı rezorpsiyon görülür.



**<u>Ayırıcı Tanı</u>**

Enfekte olursa akut dento-alveoler apselere benzer. Dişlerin vital olması ile ayırt edilir.



**<u>Tedavi</u>**

- Cerrahi eksizyon

- Total eksizyon yapabilmek için bir miktar burun mukozasının fedası gereklidir.



![](/home/bt/.config/marktext/images/2021-11-28-19-24-19-image.png)

![](/home/bt/.config/marktext/images/2021-11-28-19-25-05-image.png)

Resim 17,18  : Nazolabial kist



## Globulomaksiller Kist

- Maksiller proçes ile medial-nazal proçesin globüler parçasının birleşmesi esnasında arada kalan epitelden doğduğuna inanılır.

- Ancak bu parçalar birleşik olduğu için tekrar birleşme olamayacağını ve bu nedenle bu kistlerin hepsi değilse de çoğunun odontojen menşeili olduğunu iddia eden görüşler vardır.



**<u>Klinik</u>**

- Kanin ve lateral diş arasında, bazen de lateral ve santral diş arasında meydana gelebilir.

- Bazen bu dişlerin apikalinde de olabilir.

- Genellikle asemptomatik



**<u>Röntgen</u>**

Dişler arasında meydana geldiği zaman ters dönmüş armut veya gözyaşı damlasına benzer. İyi sınırlı, uniloküler radyolüsent alan şeklinde görülür.



**<u>Tedavi ve Prognoz</u>**

- Cerrahi enükleasyon

- Eğer non-vital bir dişte varsa, endodontik tedavi yapılır

- Prognozu histopatolojik tpine bağlıdır.



## Non-Epitelyal Kistler (Pseudo Kistler)

### Travmatik Kemik Kisti (İdiopatik Kemik Kavitesi)

- Patogenezi tam olarak bilinmiyor. Pek çok teoriyle beraber, en çok tutan teori "travma-hemoraji" teorisidir.

- Bu teoriye göre, kırığa sebel olmayacak bir travma kemikte hematom oluşumuna yol açar. Oluşan bu hematom tamir edilmezse, içi epitel döşeli olmayan kistik bir defektle sonuçlanır.



**<u>Klinik</u>**

- Genellikle 10-20 yaş arası ve mandibulada sık görülür.

- Mandibulada ise en çok premolar, molar ve ramus bölgesinde

- Genellikle asemptomatik

- Bölgedeki dişlerde hafif mobilite vardır ve dişler vitaldir.



**<u>Röntgen</u>**

- İyi şekillenmiş radyolüsensi

- Bazı bölgelerde sınırları belirgin, bazılarında belirgin olmayabilir.

- Çapı 1-10 cm arasında

- Birkaç dişi içerdiği zaman kökler arasına girip çıktığı için yukarı doğru bakan tarak görünümü oluşur.

- Kök rezorpsiyonu yok

- Kortekste incelme



**<u>Teşhis ve Tedavi</u>**

- Kesin teşhis cerrahi inceleme ile konur. İncelemede kavitenin bazen boş, bazen çok az miktarda kan ve serum ihtiva ettiği görülür.

- Tedavi; cerrahi inceleme için yapılan küretajlı veya küretajsız inceleme aslında bir tedavidir. Bundan sonra çok hızlı bir iyileşme görülür. 6 ayda normal radyografik bulgular tespit edilir.

- Nüks çok nadir.



![](/home/bt/.config/marktext/images/2021-11-28-19-50-51-image.png)

Resim 19 : Travmatik kemik kistinde tarak görünümü



### Anevrizmal Kemik Kisti

- Orjini tam olarak aydınlatılamamıştır. Epitel döşemesi yoktur.

- Bu nedenle bazı yazarlar bunu kist olarak kabul etmez ve dev hücreli tümörün değişik versiyonu olduğunu iddia ederler.

- Sıklıkla uzun kemiklerde ve vertebralarda görülür. Çenelerde nadirdir.



**<u>Klinik Bulgular</u>**

- Hızlı gelişir.

- Alt çenede özellikle molar sahada görülür.

- Genellikle 20 yaş altında.

- Etkilenen bölgede yüzde şiş, hassasiyet ve ağrı vardır.



**<u>Röntgen Bulguları</u>**

- Sıklıkla belirli bir kortikal genişleme ve incelme ile olan uniloküler veya multioküler radyolüsensi olarak görülür.

- Bu durum kemiğin konturunda balon yapma veya patlama olarak tarif edilir.



### Stafne Kemik Kisti (Statik Kemik Kisti)

- Biyopside çoğu vakada normal tükürük bezi dokusu tespit edilmiş; bu nedenle bu kist tükürük bezlerinin gelişimsel defekti olarak nitelendirilmiştir.

- Tükürük bezi dokusu ektopik olarak angulus mandibulada yerleşmiştir.



**<u>Klinik Bulgular</u>**

- Mandibulanın lingual yüzünde kortikal kemikte fokal bir konkavite vardır.



**<u>Röntgen Bulguları</u>**

- Angulus mandibulanın önünde, mandibular kanalın altında, mandibula alt kenarının üstünde yuvarlak veya oval radyolüsensi olarak görülür.



Tedavi gerektirmez.



## Odontojen Kistlerden Doğan Karsinomalar

Kemiğin içinden doğan ve sadece çene kemikleri ile sınırlı karsinomlar nadirdir. Tüm oral kavite karsinomlarının yüzde bir veya ikisi odontojendir. Patogenezi tam bilinmemektedir.

En yaygın karsinomatöz transformasyon gösteren kistler sırasıyla;

- Rezidüel kist

- Dentijeröz kist

- Odontojenik keratokist

- Lateral periodontal kist



### Odontojen Kistlerden Doğan Karsinomların Tedavisi

- Lokal blok eksizyon, radikal rezeksiyon, radyoterapi, yardımcı olarak kemoterapi

- Prognozu şüpheli; ancak vakaların yarısının tedavi sonrası 5 yıl hayatta kalma süresi olduğu bildirilmiş

- Birkaç vakada bölgesel lenf bezlerine metastaz görülmüştür
