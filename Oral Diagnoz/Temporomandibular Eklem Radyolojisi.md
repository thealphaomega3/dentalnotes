# Temporomandibular Eklem Radyolojisi

- Yapısı çok karışıktır. Ancak eklem yüzeyleri sayesinde oldukça uyumlu çalışır. Komplike hareketleri nedeniyle TME'ye irregüler eklem de denir.

- Konveks yüzünü kaput mandibula yapar. Bunun üzeri hiyalin kıkırdakla örtülüdür. Konkav yüzünü fossa mandibularis ve bunun önünde bulunan tuberculuma articulare oluşturur.

- Eklem kapsülü ince ve geniştir. Kaput mandibularenin öne, arkaya, aşağı ve yukarı gidip gelmesine imkan verir.

- Kapsül temporal kemikte fossa mandibularisin iç ve dış kenarlarına, arkada fissura petro timpanikanın hemen ön tarafına, tüberkülüm artikülarede ise buradaki eklem yüzünün kenarlarına yapışır. Mandibulada kaput ile kollum mandibulanın birleşme yerine tutunur. Kaput bu durumda eklem boşluğunda kalır.

- Sinoviyal zar tarafından salgılanan "sinoviya" eklem yüzeylerinin kayganlığını ve beslenmesini sağlar.

- TME yüzeylerinin birbiri ile direkt teması yoktur. Eklem yüzeylerinin arasında fibroelastik yapıda "diskus artikülaris" bulunur.

- Artiküler disk, yoğun fibröz konnektif dokudan oluşur. Diske saggital düzlemden bakıldığında papyon şeklinde görüntü verir. Diskin ince olan orta kısmına **intermediat zon** denir. İntermediat zon, TME fonksiyonları sırasında eklem yüzeyleri arasında bulunması nedeniyle diskin en fazla basınca maruz kalan kısmıdır.

- TME'ler birbirinden ayrı çalışamaz, her iki eklem birlikte çalışır. TME'le ağzın açılıp kapanması, çiğneme hareketleri, mandibulanın öne ve arkaya olan hareketleri yapılır.

- TME şikayeti olan hastaların muayenesinde radyolojik incelemer önemli yer tutar.

TME şikayeti olan hastalarda eklemik kemik ve yumuşak dokularını görüntülemek esastır. Bunun için TME incelemelerinde farklı radyolojik yöntemler uygulanır. Bu yöntemlerden en sık kullanılanlar şunlardır:

- Klasik TME radyografileri

- TME tomografileri

- TME artografisi

- TME bilgisayarlı tomografisi

- MR

## Klasik TME Radyografileri

- TME kafa kaidesinin altında yer aldığı için eklem komponentlerin görüntüsünü elde etmek oldukça zordur.

- Hangi teknik kullanılırsa kullanılsın, x ışının geçmek zorunda kaldığı kalın bir doku tabakası vardır. Bunun sonucu olarak incelenen eklem yapıları üzerine karşı taraftaki kemik yapıları süperpoze olur.

TME hareketlerine ve eklem komponentlerini göstermek için birçok potansiyel başarılı teknik kullanılır:

### A - TME'nin Lateral Transkranio-Oblik Projeksiyonu

- **Kondil başı** ve **eklem boşluğu** incelemenmek istenir.

- Radyografi ağız kapalı ve ağız açık konumda yapılır.

- Ağız kapalı olduğunda eklem boşluğu ile kondil başının ilişkisi, ağız açık olduğunda kondil başının tüberculum articulare ile ilişkisi izlenir.

**<u>Amaçlar</u>**

- Kondil ve fossanın konturlarını incelemek

- Kondil başının 1/3 lateral bölümündeki dejeneratif değişiklikleri görmek

- Kondillerin translasyonunu incelemek

- Eklem hareketindeki kısıtlamayı görmek

- Hipermobilite ve dislokasyon

**<u>Nasıl Alınır?</u>**

- Hastanın pozisyonu --> Hasta foteye oturtulur. İnfraorbital hat yere paralel, saggital hat yere dik olacak şekilde hastanın başına pozisyon verilir.

- Film kasetinin pozisyonu --> Görüntüsü istenen kondil başı kasetin ortasında olacak şekilde ve kaset hastanın sagittal hattına paralel

- Tüp başlığının pozisyonu --> Merkezi ışın karşı taraftan dış kulak yolunun 5 cm üst, 1.5 cm arkasından +25 açı ile görüntüsü istenen tarafın kondil başından geçecek şekilde gönderilir.

![](/home/bt/.config/marktext/images/2022-03-27-19-06-16-image.png)

---

- Ağız kapalı iken alınan transkranyo-oblik projeksiyonda eklem diski kemik kısımlar arasında radyolusent goruntu verir. Bu görüntüye eklem aralığı denir. Kondille artiküler fossa aradaki fibröz yapının kalınlığına bağlı olarak kondil başı fossa'dan yakın veya uzak görülebilir.

- Ağız açık iken alınan radyogramlarda normal çalışan bir TME'de, kondil tüberkülüm artikülareden aşağıya doğru hareket eder. Bu hareket tam yapılamıyorsa, ekstrakapsüler veya intrakapsüler yapılardan kaynaklanan bazı sınırlamalar söz konusudr. Kondil tüberkülüm artikülareyi geçip öne doğru kayarsa, diskin anteriora disloke olduğu söylenebilir.

### B - Transfarengeal Projeksiyon

- Bu teknikle alınan radyogramlarda özellikle **kondil başı** ve **kondil boynu** incelenir.

- Kondil başının hiperplazi ve hipoplazileri

- Kondil başı ve boynu fraktürlerini incelemek için istenilen projeksiyondur. Kondil başı-boynu incelenecekse ve hasta ağzını açabiliyorsa, transfarengeal projeksiyon bu işlem için en kolay yoldur.

**<u>Nasıl Alınır?</u>**

- Hasta pozisyonu --> Hasta başı dik konumdadır. İnfra-orbital hat yere paralel, sagital hat yere dik olacak şekilde hastanın başına pozisyon verir. Radyografi işlemi ağız açık olarak yapılır.

- Film kasetinin pozisyonu --> Görüntüsü istenen kondil başı kasetin ortasında olacak ve kaset hastanın saggital hattına paralel gelecek şekilde yerleştirilir.

- Tüp başlığının pozisyonu --> Merkezi ışın karşı taraftan, incisura mandibularis bölgesinde aşağıdan yukarıya doğru 5-10 derece açı ile, önden arkaya doğruda 5-10 derece açı ile görüntüsü istenen kondil başından çıkaçak şekilde gönderilir.

![](/home/bt/.config/marktext/images/2022-03-27-19-16-13-image.png)

### C - Transorbital Projeksiyon

- Bu teknikte, kondil başının **mesiolateral yöndeki** değişiklikleri incelenir.

**<u>Nasıl Alınır?</u>**

- Hastanın pozisyonu --> Orbito-meatal plan yere paraleldir. Hastanın ağzı açıktır.

- Film kasetinin yerleştirilmesi --> Kaset hastanın omzu üzerinde ve yere diktir. Ramusun arka kenarı kasete dik olacak şekilde kaset ayarlanır.

- Merkezi ışın --> Karşı taraftan yaklaşık 30 derece açı ile göz çukurundan girip görüntüsü istenen kondilden çıkacak şekilde gönderilir.

![](/home/bt/.config/marktext/images/2022-03-27-19-18-10-image.png)

### D - Reverse-Towne's Projeksiyonu (Posterioanterior 15-20)

- Kondil, kondil boynu incelenir. Özellikle **kondil boynu fraktürlerinde** istenir.

- Bu projeksiyon, meziale doğru yer değişmiş kondili incelemek için de istenir. Radyogramda maksilelr artrumun posterio-lateral duvarında görülür.

**<u>Nasıl Alınır?</u>**

- Hastanın pozisyonu --> Hastanın yüzü filme bakar, alın ve burun filme değer. Orbito-meatal hat filme diktir.

- Film kasetinin pozisyonu --> Kaset masa üzerinde veya film tutucu raylar üzerindedir. Film hastanın saggital düzlemine diktir.

- Merkezi ışın --> Arkadan önce, aşağıdan yukarıya doğru yaklaşık 20 derecelik bir açı ile ve kondilleri birleştiren hat ile saggital hattın kesiştiği noktadan gönderilir.

![](/home/bt/.config/marktext/images/2022-03-27-19-21-50-image.png)

### E - Panaromik Radyografi

- Yeni jenerasyon panaromik cihazlarda TME'in her iki tarafının ağız açık ve kapalı görüntüsü tek bir radyogramda görülebilir. Alınan bu radyogramlarda TME'nin kemik yapıları değerlendirilir.

### F - Artrografi

- TME'ye ait artiküler disk kompleksinin direkt görüntüsünü elde etmek amacıyla eklem boşluğuna kontrast madde enjekte edilerek klasik veya tomografik görüntüler alınır.

Artrogtrafiye başlamadan önce yapılacak işlemler:

1. Hastaya bilgi verilir.

2. Hastadan ağız kapalı ve açık grafiler alınır.

3. Eklem bölgesine lokal anestezi + kontrast madde.

4. Daha sonra eklemin ağız açık ve kapalı radyografik görüntüleri alınır. Bu görüntülerde diskin pozisyonu, şekli ve kondilin farklı durumlarında disk incelenir.

Kontrast madde enjeksiyonu alt eklem boşluğuna yapılır. Dolayısıyla bu bölge direk olarak incelenir. Diskin üstte kalan bölgesi için dolaylı bilgi sağlanır. Disk perforasyonlarında opak madde üst eklem boşluğunada sızar. Ağız kapalı alınan radyogramlarda opak madde normal eklemde kondilin hemen üstünde ve biraz önünde görülür. Ağız açıldığında kondil öne doğru yer değiştirir ve kontrast madde kondil ile temporal eminens arasında izlenir.

- Artografi eklemin **yumuşak doku komponentlerine** ve **kıkırdak yapıya ait bilgiler** verir.

- Artiküler diskin şeklini pozisyonunu gösterir.

- Eklem diskinin redüksiyonlu ve redüksiyonsuz dislokasyonları tetkik edilebilir.

- Ayrıca artiküler disk perforasyonları diskin eklem kapsülüne yapışması ve kapsül patolojiler artrografi ile saptanır.

- Artrogafi eklemin kemik yüzeyleri hakkında detaylı bilgi vermez.

- Artrografi sonrası eklem bölgesinde birkaç gün ağrı olabilir. Ayrıca intrakapsüler kanama enfeksiyon ve kontraks maddeye bağlı alerjik reaksiyonlar oluşabilir. İğne, kapsül ve disk perforasyonuna neden olabilir.

## TME Bilgisayarlı Tomografisi

- TME kemik yapılarını izlemede BT mükemmel sonuçlar verir. BT ile kondil başı, tuberculum articulare ve mandibular fossa görüntüleri elde edilir.

- BT cihazlarındaki gelişmeler sonucunda, eklemdeki yumuşak  dokuların görüntülenmesinde BT'nin güvenle kullanılabileceği vurgulanmıştır. Yumuşak doku yoğunluğunda görülen ödem, hematom gibi lezyonlar BT ile ayırt edilebilir.

- Bu cihazlar TME'nin üç boyutlu görüntülerini sağlayarak klinisyene daha fazla diagnostik bilgi verir.

- Eklem ankilozu şüphesi olan vakalarda farklı kesitlerden alınan görüntülerle ankiloz saptanabilir.

## TME MR

- TME'nin radyolojik muayenesinde MR görüntüleme en çok kullanılan yöntemlerdendir.

- TME muayenesinde her ne kadar anamnez, eklem sesleri, mandibula hareketleri ve klasik TME radyografileri ile bir takım bilgiler edinilse de bunlar çoğu zaman yetersiz kalır.

- MR görüntüleme ile elde edilen yüksek düzeydeki yumuşak doku kontrastı nedeniyle TME'yi destekleyici yapılar, çiğneme kasları, eklem diskinin şekli, pozisyonu ve diskteki patolojiler incelenir.

- TME'nin iltihabi hastalıkları ve bunların sebep olduğu kemik ve yumuşak doku değişiklikleri post operatif değişiklikler MRG ile saptanabilir.

- **<u>ANCAK</u>** disk perforasyonları, disk adezyonları ve erken dejeneratif kemik değişiklikleri gibi bazı durumlarda MRG tatmin edici bilgi vermez. Artiküler disk adezyonları ve disk perforasyonlarında artrografi ile çok daha iyi sonuç alınır.

- Radyolojik muayenede, TME'nin kemik yapısı kadar özellikle internal sorunlarda önemli rol oynayan yumuşak dokular ve eklem diskininde görüntülenmesi çok önemlidir. MRG ile diskin pozisyon ve morfolojisindeki değişiklikler görülebilir.

- TME'nin disk şekli ve disk pozisyonun değerlendirilmesinin yanında posterior ataşman ve retrodiskal dokular da görülebilir.
