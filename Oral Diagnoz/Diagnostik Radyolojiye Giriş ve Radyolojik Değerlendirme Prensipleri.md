# Diagnostik Radyolojiye Giriş ve Radyolojik Değerlendirme Prensipleri

Klinik olarak belirgin olmayan bir hastalıkla ilgili faydalı bilgi sağlama olasılığı anlamlı ise tanısal görüntüleme endikedir. Aksina hastanın tedavisine katkıda bulunacak bilgi verme olasılığı yoksa tanısal görüntüleme endike değildir.

**Orada ne olduğunu görmek**

- Bütün bilginin elde edilmesindeki yarar radyasyona maruz bırakma riskinden daha ağır basan bir fayda sağlar düşüncesi
- Hastalığın diagnozundaki başarısızlığın davayla sonuçlanabilmesi
- Rutin görüntüleme yaygınlaşırsa diş hekimine başvuran milyonlarca hasta faydasız incelemelere maruz bırakılmasıyla hem sağlık harcamaları hem de rad riski açısından büyük bir sosyal bedel
- Görüntüleme isteminin her olgu temelinde hastanın tanısal bilgi gereksinimine dayalı olması

#### Çürük

Çürüğün varlığı tek başına klinik muayane ile güvenle belirlenemediğinden diş çürüğünün izlenmesi için hastalardan düzenli aralıklarla bite-wing radyograflarının alınması gereklidir.

![image-20211109175916309](/home/bt/.config/Typora/typora-user-images/image-20211109175916309.png)

Resim 1.1 : Bite wing radyografisi

#### Periodontal Hastalık

- Dişin alveolar kemik desteği miktarının görüntülenmesi
- Diş taşı ve hatalı restorasyonlar gibi gingival irritanlar şeklindeki lokal irritanların gösterilmesi
- Köklerin uzunluğu ve morfolojik özellikleri

![image-20211109180152262](/home/bt/.config/Typora/typora-user-images/image-20211109180152262.png)

Resim 1.2 : Periodontal görüntülere yer veren bir radyograf

#### Dental Anomaliler

Gelişim, sayı, boyut ve bileşimde farklılıkların diagnozu için radyografi gerekebilir.

![image-20211109180304458](/home/bt/.config/Typora/typora-user-images/image-20211109180304458.png)

Resim 1.3 : Dental anomali

#### Büyüme, Gelişim ve Dişlerde Maloklüzyon

- Çocuklarda ve adölesanlar genellikle dişlerin ve çenelerin büyüme-gelişim takibi ve değerlendirilmesi için incelenir.
- Ortodontik tedavi açısından değerlendirilen hastalara
- Lateral yada postero-anterior, sefalometrik, oklüzal, el-bilek grafisi, TME grafisi gibi görüntülerin alınması gerekebilir.
- Panaromik görüntü ve sınırlı alanlarda okluzal ve periapikal radyografi sınırlı bir alanın incelenmesi için yeterlidir.
- Mümkümse doz düşürme protokolleri uygulanmalıdır.

#### Çene Hastalıkları

- Çenelerdeki küçük lezyonlar için lezyonun tümü görüldüğü sürece periapikal ve panaromik radyografi yeterlidir.
- Klinik olarak şişlik bulgusu varsa çenede ekspansiyon ya da bukko-lingual kortikal kemikte perforasyon olup olmadığını belirlemek için orjinal düzleme 90 derece açı yapan bir oklüzal radyografi alınır.
- Lezyonlar standart dental radyograflara sığmayacak kadar büyükse, maksiller sinüs içine veya kafanın çeneler dışındaki diğer bölümlerine doğru uzanıyorsa ya da malign olduğundan şüpheleniliyorsa biyopsi öncesinde BT ve KIBT görüntüleme uygundur.
- BT ve KIBT ikisi de kusursuz kemik detayı verebilir. Ancak lezyonun çevresindeki yumuşak dokuyu tutabileceği kuşkusu varsa KIBT yerine yumuşak doku görüntülerini verebildiği için medikal BT görüntüleme yöntemleri kullanılmalıdır. Lezyon Kemik değil yumuşak doku kaynaklı ise, üstün yumuşak doku kontrast çözünürlüğüne sahip MR görüntüleme kullanılmalıdır.

#### Temporomandibular Eklem

- Osseöz dokuların durumu hakkındaki bilgi panoramik radyografiler, medikal BT veya KIBT görüntüleme kullanılmalıdır.
- Disk gibi yumuşak doku bileşenlerinin araştırılması ve çevreleyen yumuşak dokuların görüntülenmesi için MR kullanılır.
- Dejeneratif eklem hastalığı tanısı için BT, disk konumu gibi yumuşak doku bilgileri önemliyse MR görüntüleme uygundur.

#### İmplantlar

Standar periapikal ve panoramik görüntüler öngörülen implant bölgesindeki kemiğin vertikal boyutlarına ilişkin bilgiyi sağlayabilir. Anatomik landmarkların görüntülenmesi, implant boyutu ve giriş yolunun belirlenmesi ve implant akrajı için kemik yeterliliğinin değerlendirilmesi için implant yerleştirilmeden önce cross-sectional görüntüleme tiplerinden biri de KIBT görüntülemedir.

#### Paranazal Sinüsler

Periapikal ve panoramik radyografiler maksiller sinüsün tabanını iyi gösterir ancak diğer duvarların görüntülenmesi için oksipito-mental (Waters), KIBT ya da medikal BT görüntüleme yöntemlerine ihtiyaç vardır.

![image-20211109181727227](/home/bt/.config/Typora/typora-user-images/image-20211109181727227.png)

Resim 1.4 : Oksipito-mental görüntüleme

#### Travma

Dişteki kırıkların değerlendirilmesi için panaromik ve periapikal görüntüler faydalıdır. Küçük görüntüleme alanları ve yüksek çözünürlüklü KIBT görüntüleri diş kırıklıkları konusunda önemli bilgiler sağlayabilir.

Mandibular kırıklıklıklar çoğunlukla panoramik radyografilerde tespit edilebilir. Posterio-anterior, Reverse-Towne görüntü ya da oklüzal radyografi gibi 90 derece görüntülerle desteklenir. 

maksilla ve orta yüz travmalarında kapsamlı bir değerlendirme için medikal BT ve KIBT görüntüleme gereklidir.

![image-20211109181951417](/home/bt/.config/Typora/typora-user-images/image-20211109181951417.png)

Resim 1.5 : Travmatik radyografiler

# Radyografik Yorumlama İlkeleri

**Algılama:** Görüntülerdeki anormal yapıları tanıma yeteneği

**Kavrama:** Bu anormal yapıların bir tanıya varmak için yorumlanmasını içeren kavrama

#### Kemiklerde Bulunan Lezyonları Tarif Ederken Kullanılan Radyografik Terimler

- Coalescense: Bulut gibi, kemikle birleşmiş, kaynaşmış gibi görünen lezyonlar için kullanılır
- Diffuse: Sınırları belirgin olmayan lezyonlar için kullanılır.
- Multiocular: Özellikle geniş lezyonlarda lezyon alanının sınırları içinde birçok kompartıman bulunabilir. Bu alanlar bazen birşelebilir bazen de tamamen birbirinden ayrı görülebilirler. Bu görüntü sabun köpüğü şeklinde tariflenebilir.
- Uniloculer: Tek kompartımana sahip sınırları belirgin lezyonlardır.
- Radiolucent: Radyografide siyah veya karanlık alanlar için kullanılır. Radyasyon bu dokuları direkt olarak geçer. Bu dokular düşük densli dokulardır.
- Radioopaque: Radyografide aydınlık veya beyaz alanlar için kullanılır. 
- Radiolucent&Radioopaque (mixt): Karanlık ve aydınlık alanların bir arada bulunmasını tarifler.
- Root Resorption: Diş köklerinde kısalmayı, düzensiz şekillenmeyi tarif eder. Bu durum kist, tümör veya travma gibi stimulusa karşı verilen bir cevap olarak değerlendirilir.
- Scalloping around the root (tarak-dalgalı): Diş köklerinin arasına doğru genişleyen lezyonlar için kullanılan bir tariftir.
- Well circumscribed: Lezyonun kenarların açıkça takip edilebilir.
- Ill Circumscribed: Lezyonun kenarlarının takip edilmesi zordur.

## Sınıflama Faktörleri ve Radyografik Analiz "Cevap Verilmesi Gereken Sorular"

- Hasta yaşı
- Lezyonun lokasyonu
- Lezyonun pozisyonu
- Lezyonun şekli
- Lezyonun sayısı (multifokal/tek)
- Lezyonun sınırları
- Kemik yıkılımı var mı?
- Lezyonun kortikal kemiğe etkisi
- Periostal reaksiyon varlığı ve tipi
- Lezyonun mineralize matriks üretip üretmediği (osteoid veya kartilaj)
- Altta yatan başka sebep veya kemik hastalığının olup olmadığı
- Yumuşak doku kitlesinin varlığı veya yokluğu

### Adım 1. Anomalinin Yerleşiminin Belirlenmesi

#### Bölgesel ya da Genel

Lezyonların veya anomalilerin anatomik lokasyonu ve sınırları doğru ve dikkatli tarif edilmelidir. 

Hastalık bir kemikte lokalize veya daha yaygın ve genel olabilir

Lezyonların çoğu belli bölgeleri tercih ettikleri için sınıflandırma ve teşhis açısında bu bilgi önemlidir.

Anomali bölgesel ise unilateral mi bilateral mi olduğuna dikkat edilmelidir. Lezyonlar genellikle unilateral, anatomik yapılar ise bilateraldir.

NOT: Fibröz displazi genelde unilateraldir. Ancak bu bölgsesel patolojik lezyonların maksillofasiyal gölgede bilateral oluşmayacağı anlamına gelmez. Paget hastalığı ve cherubism gibi anomaliler çenelerde bilateral gözükür. Ayrıca cherubism mandibulayı tuttuğunda etkilenen bölge orta ramus bölgesidir ve bu molarların anteriora yer değiştirmesinin altında yatan mekanizmadır.

#### Çenelerdeki Konum

Maksillofasiyal bölgedeki lezyonun tam yerinin saptanması tanı sürecine 2 şekilde katkı sağlar:

- Merkezini belirler
- Bazı lezyonlar belirli yerleşimde bulunma eğilimindedir.

Lezyonun merkezini veya kaynak noktasını belirlemek tanıya çokça yardımcı olabilir. Lezyonun merkezden eşit olarak büyüdüğü varsayılarak köken aldığı doku bulunabilir. Aşağıda lezyonun merkezini köken aldığı dokuyla ilişkilendiren birkaç örnek verilmiştir:

- Koronalde olması durumunda lezyon muhtemelen odontojenik epitelden oluşur
- İnferior Alveoler kanalın üzerindeyse odontojenik dokudan oluşma olasılığı daha fazladır.
- Merkezi İnferior Alveolar Kanalın altındaysa odontojenik kaynaklı olması beklenmez.
- İAK'dan kaynaklanıyosa köken aldığı doku muhtemelen sinirsel veya vasküler esaslıdır.
- Kıkırdaksı lezyonların ve osteokondromların kondiller bölgesinde ortaya çıkma olasılığı daha fazladır.
- Merkezi maksiller antrumda ise lezyon odontojenik dokudan değil, maksillanın alveoler proçesinden gelişen bir lezyondur.

Odontojenik: Diş maddesi kaynaklı

Lezyonun kesin yerini belirlenemenin bir diğer nedeni, belirli anomalilerin çok özgün konumlarda bulunmasıdır: 

Santral dev hücreli granülomların merkezi yaygın olarak mandibuladaki 1. molarların anteriorundadır ve genç hastalarda maksiller kaninlerin anteriorundadır.

Osteomyelit mandibulada oluşur ve nadiren maxillada gelişir.

Periapikal osseöz displazi dişlerin periapikal bölgesinde oluşur.

#### Boyut

Belirli bir lezyon için boyut kısıtlamaları çok azdır, ancak boyut ayırıcı tanıda yardımcı olabilir.

### Adım 2. Perifer ve Biçim Değerlendirilmesi

#### Lezyonun Biçimi

Lezyonlar çok farklı şekillerde ve belli bir şeklin farklı varyasyonlarında olabilirler. Yuvarlar, oval, balon şeklinde, armut şeklinde, tarak şeklinde, multiokuler vs.

Lezyonlarn şekilleri tariflenirken tek başına şekil yeterli değildir. Lezyonun ana hatlarının simetrik veya irregüler olup olmadığı da belirtilir.

Benign lezyonlar genellikle simetrik bir kontüre, malign lezyonlar ise irregüler bir kontüre sahiptir.

Şişirilmiş bir balona benzer şekilde dairesel veya sıvı dolu bir biçim kistin karakteristik özelliğidir.

Dalgalı bir şekil, büyüme mekanizmasını yansıtabilen bitişik arklar veya yarım daireler dizisidir.

#### Lezyonun Sınırları

- **Belirgin sınırlı kenar:** Bu lezyonlar oldukça rahat bir biçimde sağlam dokudan ayırt edilebilirler.
- **Zımba ile delinmiş sınır: ** Zımba ile delinmiş bir kenar anomalinin hemen bitişiğinde hiç kemik reaksiyonu görülmeyen keskin bir sınıra veya çok dar bir geçiş alanına sahip bir sınırdır. Bu bir kağıt zımbasıyla radyografta delik delinmesiyle benzerdir.
- **Kortikal sınır:** Korkital bir kenar lezyonun periferindeki ince, neredeyse uniform radyopak bir kemik hattıdır.
- **Sklerotik sınır:** Sklerotik bir kenar genellikle uniform genişlikte olmayan kalın radyopak sınırlı reaktif kemiğin geniş bir geçiş bölgesini temsil eder.
- **Yumuşak doku kapsülü:** Radyopak bir lezyonun periferinde radyolüsent hattın varlığı onun yumuşak doku kapsülüne sahip olabileceğini belirtir. Bu yumuşak doku kapsülü odontoma ve sementoblastomalarda görülebildiği gibi kortikal bir periferle görülebilir.
- **Belirsiz sınırlı kenar:** Bu lezyonlar da lezyonun bittiği ve sağlam dokunun başladığı yer zor tespit edilir. Hatta birkaç uzman aynı lezyonu incelese farklı sonuçlar çıkar.
- **Kaynaşmış sınır:** Kaynaşmış sınır komşu normal kemik trabekülleri ile lezyonun anormal görünen trabekülleri arasında kademeli, genellikle geniş geçiş bölgesidir.
- **İnvaziv sınır:**Belirsiz invaziv bir sınır ilerleyen lezyonun ilerleyen kenarında ve hemen arkasında kemik yıkımını temsil eden, çok az trabekül içeren veya hiç içermeyen radyolüsent bir alan olarak görülür ve genellikle geniş bir geçiş bölgesine sahiptir. Kaynaşmış sınırın aksine bu gözlem kaybedilen kemik trabeküllerinin yerini alan radyolüsensiye odaklanır.

### Adım 3. İç Yapı Analizi

- Tamamen radyolüsent (kistler)
- Tamamen radyoopak (osteomalar)
- Karışık dansiteli (mikst, radyopak-radyolüsent), radyolüsent zeminde kalsifiye yapıların varlığı

#### Karışık dansiteli radyolüsent zeminde kalsifiye yapıların varlığı

##### Anormal Trabeküler Örüntüler

Anormal kemik normal kemikten farklı trabeküler örüntülere sahiptir. Bu varyasyonlar trabeküllerin sayı, genişlik, uzunluk yönelimlerindeki farklılıktan kaynaklanır.

Fibröz displazide, trabeküller genelliklea sayıca daha fazla, daha kısadır. Kemiğe uygulanan basınca yanıt olarak hizalanmayıp, portakal kabuğu veya buzlu cam görünümü olarak tanımlanan örüntülere yol açan yönelim gösterir.

İnflamasyona yanıt olarak trabeküllerde yeni kemik oluşumu uyarılır. Sonuçta oluşan kalın trabeküller bölgeye daha radyopak görüntü verir.

##### İç Septalaşma

Lezyon içinde septa oluşması lezyon içinde uzun lifler veya duvarlar halinda düzenlenmiş olan kemiği temsil eder. Bu septa yapısı iç yapıyı en az iki bölmeye ayırmış görünüyorsa lezyonu tanımlamak için multioküler terimi kullanılır.

İç yapıdaki bu kemiğin kökeni ameloblastomalardaki gibi sıkışmış kemik ya da deva hücreli granülomlarda olduğu gibi reaktif kemik olabilir. Ya da ossifiye fibromlarda olduğu gibi lezyon tarafından üretilebilir.

##### Distrofik Kalsifikasyon

Distrofik kalsifikasyon yaralnmış yumuşak dokuda oluşan kalsifikasyondur. Kronik inflamasyonlu kistlerde kalsifikasyon tanınabilir bir örüntüsü olmaksızın  çok ince parçacık görünümüne sahip olabilir.

##### Amorf Kemik

Bu distrofik kemik tipi homojen, yoğun biçimsiz bir yapıya sahiptir. Bazen dairesel yada oval biçimlerde organize olur.

##### Diş Yapısı

Mine, dentin, pulpa boşlukları şeklindeki yapıdır.

### Adım 4. Lezyonun Çevre Yapılara Etkilerinin Analizleri

#### Dişler, Lamina Dura ve Periodontal Membran Aralığı

Dişlerin yer değiştirmesi yavaş büyüyen, yer kaplayan lezyonlarda daha sık görülür. Dişin yer değiştirme yönü önemlidir. Merkezi diş kuronun üzerinde olan lezyonlar, dişin apikal yönde yer değiştirmesine sebep olur.

Cherubism mandibular ramus kaynaklı geliştiği için molar dişleri anteriora iter.

Dişlerin rezorpsiyonu genellikle daha kronik ve yavaş gelişen süreçlerde meydana gelir. Kronik inflamasyondan da kaynaklanabilir. Diş rezorbsiyonu daha çok benign süreçlerle ilişkili olduğu halde bazen malign tümörlerde dişleri rezorbe eder.

Periodontal membran alanının genişlemesi birçok farklı anomali ile görülebilir. Genişlemenin uniform veya düzensiz olup olmadığı ve lamina duranın hala mevcut olup olmadığını gözlemlemek önemlidir.

#### Kortikal Ekspansiyon, Kemik Yıkılımı

- Kortikal ekspansiyon veya yıkılım yok: Bu durumda lezyon normal kemiğin anatomik yapısı içinde hapsolmuştur. Bu lezyonun benign olduğunu, çok yavaş büyüdüğünü veya statik olduğunu gösterir.
- Ekspansiyon var: Lezyonun üzerindeki korteks bozulmamıştır fakat kemiğin normal anatomik formu bozulmuştur. Bu durum büyüyen, kortekse baskı yapan fakat benign bir lezyona işaret eder.
- Yıkılım var: Korteks yıkılmıştır ve ekspansiyonu gösteren herhangi bir bulgu yoktur. Bu durum, hızlı büyüyen malign lezyonların habercisidir.

##### Kemik Yıkılımı

- Geographic
- Moth-Eaten
- Permeative
- Multiple

###### Lezyon Üzeride Yerleştiği Kemiği Nasıl Yıkar?

Kemik yıkımının olabilmesi için öncelikle osteoklastik aktivitenin stimüle edilmesi gerekmektedir.

Osteoklastik rezorpsiyonun stimülasyonu:

- Lezyonun direkt olarak baskısı
- Lezyonun taşıyıcı kemiğin fizyolojisini değiştirmesi
- Lezyonun taşıyıcı kemiğe invazyonu
- Lezyonun taşıcıyı kemiğin osteoklastlarını stimüle eden maddeler üretmesi

###### Kemik Yıkımının Radyografisi

Geographic:

- Tümörün sınırları belirgin. (sklerotik)
- Tümörün sınırları belirgin. (non-sklerotik)
- Tümörün sınırları çok belirgin değil.

Moth-eaten

Permeative

Multiple:

- Agresiflik arttıkça malignite ihtimali de artar.
- Fakat agresif olan proseslerin hepsi malign değildir.
- Ve malign hastalıkların hepsi agresif değildir.

**Sklerotik hatla çevrili jeografik kemik yıkılımı var ise:**

Benign, büyümeyen veya çok yavaş büyüyen lezyonlar sınırları belirgin ve sklerotik hatla çevrili olarak karşımıza çıkarlar. Burada kemik lezyona reaksiyon gösterecek zamanı bulmuş demektir, bu da lezyonun yavaş büyüdüğü anlamına gelir.

**Sklerotik hatla çevrili olmayan jeografik kemik yıkılımı var ise:**

Lezyon daha hızlı büyürse jeografik kemik yıkılımı sınırları belli olur fakat sklerotik hatla çevrili olmaz. Bu büyüme devam ederse bazı lezyonlarda kortikal ekspansiyon görülür. Bazı vakarlarda kemiğin genişlemiş kısmını kesintili periostal kenar çevreler.

Bu görüntü lokal agresif lezyonlarda ve düşük dereceleri malignitelerde karşımıza çıkar.

![image-20211109202321194](/home/bt/.config/Typora/typora-user-images/image-20211109202321194.png)

Resim 2.1 : Jeografik yıkılımlar

**Sklerotik sınır lezyonlar:**

- Simple kist
- Enkondroma
- Fibröz displazi
- Fraktür
- Kondroblasyoma
- Giant Cell Tumor
- Kondrosarkom

**İyi sınırlı, non-sklerotik:**

- Giant Cell Tumor
- Enkondroma
- Kondroblastoma
- Myeloma, metastazis
- Kondro Miksoid Fibrom
- Fibröz Displazi
- Kondrosarkoma

**Litik, Ill defined sınır:**

- Malign Fibröz Histiyositoma
- Eozinofilik granüloma
- Osteosarkoma
- Kondrosarkoma
- Dev hücreli tümör
- Metaztaz
- Enfeksiyon
- Lenfoma



**Moth-eaten Görünüm**

- Hızlı büyüyen lezyonlar sınırları pürüzlü, tırtıklı gibi kötü, belirgin olmayan ve infiltratif bir kemik yıkılımı sergilerler.
- Moth-eaten görünümündeki lezyonlar küçük,irregüleri sınırları belirgin olmayan çok sayıda radyolüsentlik gösterirler.
- Bu lezyonlar yüksek derecede agresif, malign lezyonlardır. Ayrıca osteomyelit de aynı görüntüyü verir.

Hangi lezyonlar moth-eaten görünüme yol açar:

- Myeloma
- Metastazlar
- Osteomyelit
- Eozinofilik granülom
- Osteosarkoma
- Kondrosarkoma
- Lenfoma
- Myeloma
- Ewing's sarkom

![image-20211109203020416](/home/bt/.config/Typora/typora-user-images/image-20211109203020416.png)

Resim 2.2 : Moth-eaten görünüm

**Permeative Görünüm**

- Lezyon çok sayıda, küçük ve ince radyolüsentlikler halinda kurtçukların açtığı delikler gibi multiple görülür.
- Radyografi üzerinde lezyonun şeklini belirlemek zordur. Lezyonun büyüme hızı arttıkça bu zorluk da artar.
- Bu lezyonlar yüksek derece agresif ve maligndir.

Hangi lezyonlar permative görünüme yol açar:

- Ewing's sarkom
- Eozinofilik granülom
- Metastaz
- Lenfoma
- Osteosarkom
- Lösemi
- Myeloma
- Osteomyelit
- Neuroblastoma

![image-20211109203251881](/home/bt/.config/Typora/typora-user-images/image-20211109203251881.png)

![image-20211109203304260](/home/bt/.config/Typora/typora-user-images/image-20211109203304260.png)

Resim 2.3 ve 2.4 : Permeative lezyonların radyograftaki görüntüsü

#### Periost Reaksiyonları

Benign:

- Reaksiyon yok
- Solid

Agresif veya malign:

- Lamellated veya onion-skinning "soğan zarı"
- Hair-on-end veya sunburst "güneş patlaması"
- Codman's triangle "codman üçgeni"

###### Solid Periost Reaksiyonu

Yavaş büyüyen lezyonlarda periostun prosese cevap vermek için bol zamanı vardır. Bu sebeple lezyonun büyüme hızıyla yeni kemik yapımı olur ve etkilenen kemiğin sınırları boyunca solid, kesintisiz periost reaksiyonu görülür. Solid reaksiyonlara sebebiyet veren lezyonlar:

- Enfeksiyon
- Travma
- Benign neoplazmlar
- Eozinofilik granulom

![image-20211109205258049](/home/bt/.config/Typora/typora-user-images/image-20211109205258049.png)

Resim 2.5 : Solid periost reaksiyonu

###### Onion-skin periost reaksiyonu

Hızlı büyüyen lezyonlarda periost, lezyonun büyüme hızı kadar yeni kemik üretemez. Lezyon hızlı fakat kesintili büyürse, yeni kemik formasyonu da kesintili olur.

Yeni kemik oluşumu kesintili olduğu için ortak merkezli bir çok kemik oluşumu görülür.

![image-20211109205440099](/home/bt/.config/Typora/typora-user-images/image-20211109205440099.png)

Resim 2.6 : Multilameller onion-skin reaksiyonu

###### Sunburst veya hair-on-end periost reaksiyonu

Lezyon hızlı fakat muntazam büyürse periost ince kabuk şeklinde yeni kemik üretimi için yeterli zaman bulamaz. Bu vakalarda kortekse dikey yönde, ince fiberler şeklinde mineralizasyon görünür.

![image-20211109205615954](/home/bt/.config/Typora/typora-user-images/image-20211109205615954.png)

Resim 2.6 : Sunburst ve hair-on-end periost reaksiyonu

Hair-on-end periost reaksiyonuna sebep olan lezyonlar : Ewing's sarkom, sifiliz, talassemi

Sunburst periost reaksiyonuna sebep olan lezyonlar : Sarkom, metastaz, ewing's sarkom, meningiom, hemangiom, lösemi

###### Codman Üçgeni

Hızlı ilerleyen tümör kortekse penetre olur, yeni kemik lamelleri oluşur ve periost korteksten ayrılır. Bu ayrılma fazla olursa bu bölgede açı oluşur

![image-20211109205901630](/home/bt/.config/Typora/typora-user-images/image-20211109205901630.png)

Resim 2.7 : Codman üçgeni

###### Agresif periost reaksiyonuna sebep olan lezyonlar

- Osteomyelit
- Travma, fraktür
- Anevrizmal kemik kisti
- Subperiostal apse
- Subperiostal hemoraji
- Malign neoplazmlar
- Osteosarkoma
- Kondrosarkom
- Fibrosarkom
- Lenfoma
- Lösemi
- Ewing's sarkoma
- Metastazlar

**Not:** Malignite, solid periost reaksiyonundan codman üçgeni periost reaksiyonuna göre artar.

#### Tümör Matriksi

Matriks normal kemik ve kıkırdaktan oluşan, osteoblastlar veya kondroblastlar tarafından üretilen bir maddedir.

Tümör tarafından üretilen matriks bazen normal kemik gibi görünebilir, bazen de kuralsız ve anormal bir kemikleşme oluşabilir.

1. Osteoid matriks
2. Kartilaj matriks
3. Diğerleri : Kollajenik matriks (fibroblast) ve Myelojenik matriks (kemik iliğindeki kan hücreleri)

###### Ossifik, osteoid matriks

- Bulut, pamuk, fildişi gibi yoğun, dens görünürler. 
- Malign osteoid lezyonlar radyografik olarak bulut benzeri veya sınırları belirgin olmayan gelişigüzel mineralizasyonla oluşan amorf densitelerdir. (osteosarkoma)
- Benign osteoid lezyonlar ise daha düzenli, olgun veya organize trabekülasyon gösterirler. (osteoblastoma)

![image-20211109210821039](/home/bt/.config/Typora/typora-user-images/image-20211109210821039.png)

Resim 2.8 : Osteoid matriks türleri

###### Kartilaj, kondroid matriks

Radyografik olarak osteoid görüntüye karşı daha kolay tanınırlar. Kalsifiye halkalar, yaylar, benekler, yün gibi, patlamış mısır, noktalı gibi lobüllü alanlar şeklinde ortaya çıkarlar.

![image-20211109211015602](/home/bt/.config/Typora/typora-user-images/image-20211109211015602.png)

Resim 2.9 : kartilaj matriks türleri

###### Tümörlerin Orjinleri

![image-20211109211302161](/home/bt/.config/Typora/typora-user-images/image-20211109211302161.png)

###### Malign ve Benign Tümörlerin farkları

![image-20211109211441554](/home/bt/.config/Typora/typora-user-images/image-20211109211441554.png)

