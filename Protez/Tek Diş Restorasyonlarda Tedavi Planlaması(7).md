# Tek Diş Restorasyonlarda Tedavi Planlaması

Hasar görmüş bir tek diş restore edilecekse kalan diş dokusunun korunması sağlanırken, döküm, seramik ya da metal-seramik restorasyonlar kullanılarak kaybedilmiş dokunun tedavisi de düşünülür. Hastanın ihtiyaçlarının, hekimin tercihlerinin önüne geçmesi gerektiği unutulmamalıdır.

Döküm ya da seramik restorasyonların hangi durumlarda amalgam ya da kompozit restorasyonların yerine kullanılabileceği birçok faktöre bağlıdır;

- Dişte görülen yıkım miktarı

- Estetik beklentiler

- Plak kontrolü

- Maliyet

- Retansiyon (tutuculuk)

---

İleriki bölümlerde, dişlerdeki madde kaybını ortadan kaldırmak ve onların fonksiyonel ve estetik şekilde kullanılmasını sağlamak için yapılabilecek 12 restorasyondan bahsedilecektir. Bu 12 restorasyon, 2 şekilde uygulanabilir. Bunların ilki hasta ağzında yapılan restorasyonlardır ki bunlara "plastik" restorasyonlar, diğeri de laboratuvar ortamında üretilen "simante edilen" restorasyonlardır. Bu restorasyon tiplerinden bazıları özel durumlarda daha iyi olabileceği gibi bazen de hiçbir fark olmayabilir.



## Kron İçi Restorasyonlar

Kuron içi restorasyonlar, çiğneme kuvvetleri karşısında restorasyonu yerinde tutacak ve yapısal bütünlüğünü koruyacak kadar yeterli diş dokusunun bulunduğu vakalarda kullanılabilir.

- Cam iyonomer

- Kompozit Rezin

- Basit amalgam

- Karmaşık amalgam

- Metal inley

- Seramik inley

- MOD onley



### Cam İyonomer

- Geniş kavite açılmasını gerektirmeyen küçük lezyonlar için kullanılabilir.

- Erozyon ve abrazyon sonucu oluşan 5. sınıf kaviteler için uygundur.

- Periodontal yıkım sonrası kök yüzey kavitelerinde de kullanılır.

- Yaygın rampant çürüklerin bulunduğu ağızlarda da bir geçiş restorasyonu olarak kullanılabilirler. Malzemenin flor salınımı özelliği bu kullanımı destekler.



### Kompozit Rezin

- Estetik açısından kritik olan bölgelerde, küçük ve orta büyüklükteki lezyonlar için kullanılır.

- Aşınma dirençleri problematiktir.

- Küçük bölümler halinde yerleştirilmedikleri halde, ortaya koydukları polimerizasyon büzülmesi sızıntıya, dolayısıyla restorasyonun başarısızlığına sebebiyet verebilir.

- Kullanımları küçük oklüzal kaviteler ve birinci küçük azıların 2. yüzlü kaviteleri ile sınırlı olmalıdır.

---

Kompozit rezinlerin direk uygulamasında ortaya çıkabilecek problemlerin etrafından inleylerle geçilebilir. Bunlar çabuk sertleşen alçılar yardımıyla muayene sırasında yapılabileceği gibi, lab ortamında da yapılabilir.



![Ceramic Inlays and Onlays | DMS Dentistry](https://external-content.duckduckgo.com/iu/?u=https%3A%2F%2Fwww.dmsdentistry.com%2Fwp-content%2Fuploads%2F2019%2F01%2Fceramic-inlay-procedure-demonstration.jpg&f=1&nofb=1)

Resim 1 : İnley (Onlay)



Bu şekilde ağız dışında polimerize edilen inley daha sert olur, ve inleyi dişe tutturmak amacıyla uygulanan kompozit rezin daha az polimerizasyon büzülmesine uğrar.



### Basit Amalgam

- Pin veya yardımcı retansiyon unsurları olmaksızın yapılırlar.

- Estetik olarak kritik olmayan bölgelerde, küçük veya orta büyüklükteki 1-3 yüzlü kavitelerde uzun süredir kullanılmaktadırlar.

- Son yıllarda yanlış bilgilendirilmiş ve sansasyona düşkün basın tarafından gözden düşürülmüşlerdir.

- Koronal dentinin yarıdan fazlası sağlam olursa basit amalgam sonuç verir.



### Karmaşık Amalgam

- Koronal dentinin yarıdan az kaldığı orta veya ileri lezyonlar pin veya yardımcı tutucu unsurların katkısıyla amalgamla restore edilebilir.

- Maliyet veya kötü ağız hijyeni nedeniyle kron restorasyonun kontraendike olduğu durumlarda nihai restorasyon olarak kullanılabilir.

---

Bu tür amalgam restorasyonlar, tüberkül kaybına uğramış dişlerin restorasyonunda veya endodontik tedavi görmüş küçük ve büyük azı dişlerin restorasyonunda kullanılmasının yanı sıra, normalde bir MOD onley veya kron dışı restorasyon yapılabilecek durumlar için de kullanılabilir.

Bu tip vakalarda amalgam tüberkül oluşturacak şekilde veya tüberkül üstüne onley şeklinde gelerek oklüzal yüzü korur. Restore edilen dişe iyi bir direnç kazandırır. Ancak **<u>ideal</u>** olarak, alt yapı görevi görecek olan pinli amalgam restorasyonlar üzerine kron protezi yapılmalıdır.



### Metal İnley

- Estetik gereksinimlerin az olduğu küçük ya da orta büyüklükteki lezyonlarda kullanılır.

- Genelde yumuşak altın alaşımından yapılmasına rağmen, bonding etkisinin elde edilmesi istendiğinde asit ile pürüzlendirilebilen kıymetsiz alaşımlar da kullanılabilir.

- Yapısal bütünlük için premolarlar en azından tek bir sağlam marjinal sırta sahip olmalıdırlar.

- Büyük azılarda bulunan daha fazla diş kütlesi bu restorasyon tipinin MOD şeklinde kullanılmasına izin verir.

- Bu tip restorasyonlar amalgam restorasyonlara benzer, çünkü bunlar da amalgam restorasyonlar gibi sadece kaybolan diş yapısını yerine koyarlar ve kalan kısmı korumazlar.



### Seramik İnley

- Ağızda estetiğin önemli olduğu bölgelerde, dar açılıma sahip giriş kavitesine izin verebilecek küçük veya orta büyüklükteki lezyonlarda kullanılır.

- Küçük azılar en azından bir tane sağlam marjinal sırta sahip olmalıdırlar.

- MOD inleyler sadece büyük azı dişlerde kullanılabilir.

- Bu tarz restorasyonlar için gereken kavitenin göreceli olarak büyük olması, başlangıç halindeki çürüklerin restorasyonunda kullanımlarını engellemektedirler.



### MOD Onley

- Bu tasarım, vestibül ve lingual yüzeyleri sağlam olan küçük ve büyük azılardaki orta büyüklükteki lezyonların restorasyonlarında kullanılır.

- MOD onley, tüberküller üstünde konumlanıp onları koruduğu için, kron dışı restorasyon olarak da kabul edilir.

- MOD onley, sabit protezlere ayak olabilecek ölçüde dirence sahip değildirler.

- Genelde altın alaşım olarak hazırlanan bu restorasyonlar, seramik olarak da üretilebilirler.

- Seramik MOD onleyler, yeterli oklüzal kalınlığa sahip olmadıklarında kırılma eğilimi sergilediklerinden, dikkatle kullanılmalıdırlar.



## Kron Dışı Restorasyonlar

Restorasyonun kron içine tutunmasını sağlayacak miktarda diş dokusu bulunmadığında, normal ya da modifiye kuronların uygulanması gerekir. Bu tip restorasyonlar, oklüzal veya estetik problemler ile dişin konturunun düzeltilmesi gerekn durumlar ve aksiyel diş dokusu kayıplarında uygulanır.



### Bölümlü Veneer Kron

- Bu kron tasarımı, dişin yan yüzlerinin tümünü kaplamaz.

- Bu nedenle genel olarak bir veya daha fazla duvara sahip olan, veya kuronun en azından yarısı veya daha fazlasının bulunduğu dişleri restore etmek için kullanılırlar.

- Çok iyi tutuculuk sağlamadıklarından, kısa köprülerde ayak olarak hizmet edebilirler.



### Tam Metal Kron

- Çok sayıda yan yüzün hasar gördüğü dişlerde geleneksel olarak kullanılan restorasyon şeklidir.

- Her zaman **<u>en fazla</u>** retansiyona sahip olan bu kronlar, estetik beklentilerin olmadığı bölgelerde kullanılmalıdırlar.

- Preperasyonları sırasında, estetik malzeme taşıyan tasarımlara oranla daha az diş dokusunun uzaklaştırılması ve kolay yapım teknikleri nedeni ile tek kron restorasyonları ile arka bölge sabit protezlerinde kullanılmaları uygundur.



### Metal Seramik Kron

- Bu kron da birden fazla yan duvarı hasar görmüş dişlerde kullanılır.

- Tam metal kronun sağladığı üstün retansiyonun yanında, estetik beklentileri de layığıyla karşılayan bir tasarımdır.

- Ağzın her bölgesinde güvenilir bir sabit protez ayağı olarak kullanılabilirler.



### Tam Seramik Kronlar

- Dişin tümünün sarılmasının yanı sıra üstün bir estetik sonuç arzulandığında kullanılabilecek bir tasarımdır.

- Metal-seramik restorasyonlara göre retansiyonları daha düşük olduğu için, az basınçlı bölgelerde kullanılmaları önerilir.

- Güçlendirilmiş seramik kuronlar arka bölgelerdeki dişin restorasyonlarında kullanılabilirlerken, diğer tip tam seramik kuronlar genelde kesicilerde kullanılırlar.



### Seramik Veneer

Tam seramik ve metal seramik kronlar aşırı madde kaldırılmasını gerektirdiğinden daha koruyucu alternatif restorasyonlara ilgi önemli miktarda artmıştır.

Seramik veneerler sadece fasiyal yüzeylerdeki gelişim defektleri veya küçük lekeler bulunan sağlam anterior dişlerde aşırı estetik sonuçlar elde etmek için geliştirilmiş tasarımlardır.

Çok az miktarda kesim gerektiğinden hem hasta hem hekim tarafından aynı oranda caziptirler.



## Restorasyonların Kullanım Süresi

- Genel olarak döküm restorasyonlar amalgamlardan, amalgamlar kompozitlerden daha uzun sürelidir.

- Bir hastaya yapılacak restorasyonun seçiminde dikkat edilmesi gereken faktörlerdendir.

- Restorasyon tasarımının gerektiği diş kesim miktarı ne kadar çok olursa, dişin uzun dönem sağlığı için alınan risk de o oranda çoktur.




