# Tam Vener Kronlar İçin Diş Preperasyonu

Vener restorasyonun gerekli olduğu çok çeşitli durumlar vardır. Klinisyenler uzun zamandır vener restorasyonun tutuculuk açısından en iyi restorasyon olduğunu düşünmektedirler. Kontrollü lab çalışmaları, bölümlü kronlar ile karşılaştırıldığında tam vener kronların daha iyi retansiyonu ve direnci olduğunu göstermiştir.

İyi bir kozmetik sonucun beklendiği durumlarda, vener kronun varyasyonları olan metal seramik kron ya da tam seramik kron kullanılır. Daha küçük ve daha az harabiyete yol açan tasarımlarda tutuculuk, direnç, diş yüzeyini kaplayabilme ya da estetiğin yakalanmayacağı durumlarda vener kron kullanılmalıdır.



## Tam Metal Kron Preperasyonu

Bir posterior dişin tüm aksiyal duvarları dekalsifiye olmuş ya da çürümüşse, ya da bu yüzeyler önceden restore edilmişse, bu dişin tam metal kron adayı olduğunu belirtebiliriz.

Kalan diş yapısını bir araya getiren metal kron dişi güçlendirir ve destekler. Eğer dişin merkezinde önceden var olan bir dolgu ya da boşluk varsa bu tarz restorasyon, diş yapısını güçlendirmek yerine zayıflatabilir.

- Kesime fonksiyonel tüberküllerde 1.5 mm, non fonksiyonel tüberküllerde ise 1 mm lik bir açıklık olacak şekilde okluzal aşındırma yaparak başlanır.

- Yeterli aşındırma yapılıp yapılmadığının kolayca anlaşılması için dişin okluzal yuzeyine, referans oluşturacak derinlik olukları yerleştirilir.

- İşaret olukları arasıdna kalan diş yapısı da kaldırılarak okluzal aşındırma tamamlanır.

- Yine yuvarlak uçlu konik elmas frez ile fonksiyonel tüberküle geniş bir bizotaj yapılır.

- Okluzal açıklık, kesimin üzerine yerleştirilen 2 mm kalınlığındaki yumuşak mum şeritle birlikte hastanın ağzını kapatmasıyla kontrol edilir.

- Daha sonra mum çıkarılır ve ışıkla kontrol edilir. Kesim sırasında açıklığı yetersiz olan herhangi bir yer, mum üzerinde ince bir nokta olarak görünecektir.

- Okluzal aşındırma ve bizotaj 171L nolu frezle bu aşamada pürüzsüzleştirilir.

- Vestibül ve lingual duvarlar, hem konik formu verecek hem de chamfer bitim çizgisi hazırlayacak torpil (?) şekilli elmaz frezle aşındırılır.

- Proksimal kesim, alev uçlu frezle testere hareketiyle başlanır. Yeterli çalışma sahasına kavuşulduğunda torpil uçlu frezle devam edilir.

- En büyük kütleli yüzeye 171L nolu frezle oturma oluğu oluşturulur. Bu oluk, retansiyona yardımcı olacaktır.



## Metal Seramik Kronlar

- Restorasyon, metal ve seramiğin kombinasyonu olduğu için doğal olarak bu restorasyon için yapılan diş kesimi de kombinasyondur.

- Metal alt yapı ve porselene yeterli yer hazırlayabilmek için, vestibül yüzeyde daha derin aşındırma yapılır.

- Lingual ve proksimal yüzeylerin lingual kısımlarında, tam metal kronda olduğu gibi daha sığ bir aşındırma uygulanır.



## Anterior Metal Seramik Kuronlar

- Tüm vestibül yüzeylerde yaklaşık 1.2 mm homojen bir aşındırma yapılmalıdır.

- Yeterli aşındırmanın pulpayı perfore etmeden yapılması için, vestibül yüzeyi kesilmemiş dişin vestibül yüzlerindeki iki geometrik düzleme benzer şekilde iki düzlemli olarak kesilmelidir.

- Preperasyona başlamadan önce bir indeks hazırlamak avantajlıdır.

- Birinci ölçü maddesi (silikon) başparmak ve işaret parmağıyla kesilecek olan dişin üzerine ve komşu dişlerden en az birinde aynı yüzleri kaplayacak şekilde adapte edilir.

- Bistüri yardımıyla bu indeks öncelikle labial ve lingual olarak, sonra labial ve lingual parçalar gingival ve insizal olarak ayrılır.

- Daha sonra gingival parça ve lingual parça doğruluğu kontrol edilmek üzere dişin üzerine yerleştirilir. Böylece adaptasyon hataları giderilmiş olacaktır.

- Bu indeksler preperasyon tamamlanana kadar distans kontrol amaçlı kullanılacaklardır.

- Referans oluklarının açılmasına başlanır. Vestibül oluklar iki set halinde hazırlanmalıdırlar. Setlerden biri vestibül yüzeyin kesici yarısına, diğeri ise gingival yarısına paralel olmalıdır.

- Kesici kenarın aşındırılması, konik elmas frez ile yapılır.

- Konik elmaz frezle referans olukları birleştirilir.

- Lingual kesim küçük tekerlek şekilli elmas frezle veya labut frezle yapılır.

- Alev uçlu frezle interproksimal alanda rahat çalışma alanı oluşturduktan sonra torpil şekilli elmaz frezle aşındırılır.

- Metal seramik kesimlerinin vestibülogingival bitim çizgisi için sadece shoulder veya ince bizotajlı shoulder önerilmiştir.



## Posterior Metal Seramik Kronlar

Posterior dişlerde metal seramik kronların kullanılması, görüş alanında yer alan ve tam kron uygulaması gerektiren dişlerde estetik bir restorasyonun yapılabilmesini sağlar.

- İndex silikon madde bu dişe mezial ve distalde komşu olan birer dişin vestibül, lingual ve okluzal yüzlerine adapte edilir.

- İndex oluşturduktan sonra okluzal aşındırmaya, işaret olukları açılarak başlanır.

- Seramik kronun yapılacağı bölgede aşındırma 1.5-2 mm olmalıdır. Okluzal aşındırma, derinlik işaret olukları arasında kalan mine tabakasının aynı elmas frezle aşındırılmasıyla tamamlanır.

- Fonksiyonel tüberkül bizotajına da derinlik işaret oluklarıyla başlanır.

- Bitmiş restorasyonun tam oalrak oturmasını engelleyecek pürüzleri ve çıkıntıları gidermek için 171L nolu frez kullanılır ve yüzey pürüzsüzleştirilir.

- Derinlik belirleyici oluklar vestibül, okluzal ve gingival yüzler için tekrar açılır. Bu oluklar gingivaya doğru silikleşmelidir.

- Yüzlerin kesimi bittikten sonra, gingival bevel ve kanat oluşturulur.

- Anteriorda bizotajlı shoulder bitim, posteriorda chamfer bitim yapılır.

- Fonksiyonel tüberkül bizotajı yine önemli faktörlerdendir.



### Tam Seramik Kronlar

Tam seramik kron, altından ya da başka metallerden dökülmediği için simante edilen diğer vener restorasyonlara göre farklılık gösterir. Kozmetik açıdan en iyi sonucu verir. 

Bu tip kronlar için yapılacak kesimler, porselene azami desteği verilebilmesi için olabildiğince uzun bırakılmalıdırlar. Gingival bitim çizgisinde oluşturulacak eşit genişlikteki bir basamak düz bir oturma sağlayarak kesici kenardan gelen kuvvetlere karşı koyar.

Kesici kenar düzdür ve kesici kenardaki kuvvetleri karşılayabilmek ve yırtılmayı önleyebilmek için linguo-gingival yöne doğru hafif bir eğim verilir. Son olarak, kesimdeki tüm keskin köşeler hafifçe yuvarlatılarak gerilim yoğunlaşması ve buna bağlı kırık oluşma tehlikesi azalır.

- Vestibül ve kesici yüzeylere düz uçlu konik elmas frezle derinlik işaret olukları yerleştirilir.

- Oluklar vestibülde 1.2-1.4 mm arasında, kesici kenarda ise 2mm derinliğindedir.

- Diğer dişlerde benzer gibi, dişetine yakın üçte birlik bölümde üç tane, kesici yüzeyin üçte ikisine tekabül eden yüzeyde iki oluk açılır.

- 1.5-2 mm arasında diş dokusu oluklar birleştirilerek aşındırılır.

- Lingual kesim yine küçük tekerlek şekilli elmas frez veya labut frezle yapılır.

- Lingual kesici kenara yakın kesim yapıldıktan sonra, düz uçlu konik elmas frez ile lingual basamak oluşturulur.

- Yüzeyin ve yuvarlatılmış basamağın bitimi fissür frez ile gerçekleştirilir.
