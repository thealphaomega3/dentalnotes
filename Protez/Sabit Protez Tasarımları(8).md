# Sabit Protez Tasarımları

Sabit protezleri eksik diş sayısına ve dişsiz bölgenin çene arkı üzerindeki yerine göre basit veya karmaşık olarak iki sınıfa ayırabiliriz. Klasik anlamda basit sabit protezler tek diş eksikliğini giderir.

Posterior bölgede sabit protezlerle giderilebilecek eksik diş sayısı en fazla üçtür ve bunun ideal koşullar altında yapılması gerekir. Dört kesici diş haricinde birbirine komşu dört diş tarafından yaratılan dişsizlik ancak bölümlü hareketli protezle ya da implant destekli sabit bir protezle restore edilebilir.

Takip eden örnekler, ideal şartlar altında uygulanmak üzere referans verilmiştir. Kullanılabilecek destek dişler sıralanmış, yeterli retansiyon miktarı, estetik ve diş yapısının korunması temel alınarak öncelikle kullanılacak kron tipi verilmiştir.

Geleneksel bölümlü veneer kronlar tanımlanna protezlerin çoğunda kullanılabilir. Ne var ki hastaların en ufak metal görüntüsüne bile tahammül edememeleri, hekimlerin de bu kronların gerektirdiği diş kesimlerine olan yabancılığı, bölümlü veneer kronların posterior bölgede çok az vakada kullanılmalarına neden olur. Bunun gibi rezin bağlantılı sabit köprüler "Maryland köprüler", pinle modifiye edilmiş 3/4 kronların yerini almıştır.



## Basit Sabit Parsiyel Protezler (Tek Diş)



**<u>Üst Orta Kesici</u>**

Dayanaklar: Orta ve yan keserler

Kronlar: Rezin bağlantılı

Gövde: Metal-Seramik

**<u>Önemli Noktalar</u>**

- Eğer oklüzal temaslar lingual yüzün dişetine yakın 1/3'ünde gerçekleşiyorsa, geleneksel kronlar tercih edilebilir.



**<u>Alt Orta Kesici</u>**

Dayanaklar: Orta ve yan keserler

Kronlar: Rezin bağlantılı

Gövde: Metal-seramik

**<u>Önemli Noktalar</u>**

- Ciddi rotasyona uğramış dişler, ark konumu kötü veya mobil dişler adeziv kronların kullanımını engeller.

- Eğer metal seramik kron kullanılacaksa, diş kesimi sırasında pulpa kolaylıkla perfore olabilir ve bunun için hastaya bilgi verilmelidir. 

- Endodontik tedavi gerekebilir.



**<u>Üst Yan Kesici</u>**

Dayanaklar: Orta kesici ve kanin

Kronlar: Rezin bağlantılı

Gövde: Metal-seramik

**<u>Önemli Noktalar</u>**

- Dayanaklarda bulunan çürük veya restorasyonlar metal-seramik kron kullanımını gerektirebilir.

- Tek dayanaklı kanatlı köprü düşünülebilir.

- Daha önceden işlem yapılmamış santral varlığında, kanine komşu premolarında restorasyon ihtiyacı varsa, kanin ve premoları birlikte destek alan kanatlı köprü yapılabilir.



**<u>Alt Yan Kesici</u>**

Dayanaklar: Orta keser ve kanin

Kronlar: Rezin bağlantılı

Gövde: Metal-seramik

**<u>Önemli Noktalar</u>**

- Orta keser dişin etrafındaki kemik kaybı çok az bile olsa diğer orta kesici de dayanak olarak alınmalıdır.

- Yan kesici eksikliğinde kanatlı köprü kullanımı endike değildir.



**<u>Üst 1. Premolar</u>**

Dayanaklar: Kanin ve ikinci premolar 

Kronlar: Rezin bağlı kronlar

Gövde: Metal-seramik

**<u>Önemli Noktalar</u>**

- Yeni başlayan çürüklerden ziyade, fasiyal veya aproksimal yüz çürükleri metal-seramik kronlar gerektirir.

- İkinci premolar ve 1. molar restore edilmiş veya ileride restorasyon endikeyse, kanatlı protez uygulanabilir.



**<u>Alt 1. Premolar</u>**

Dayanaklar: Kanin ve ikinci premolar

Kronlar: Rezin bağlı kronlar

Gövde: Metal-seramik

**<u>Önemli Noktalar</u>**

- Yukarıdaki gibi, ikinci premolar ve birinci moların kullanıldığı kanatlı bir protez yapılabilir.

- Eğer hasta itiraz etmiyorsa, molar dişte tam metal kron kullanılabilir.



**<u>Üst 2. Premolar</u>**

Dayanaklar: Birinci premolar ve birinci molar

Kronlar: 3/4 kronlar

Gövde: Metal-seramik

**<u>Önemli Noktalar</u>**

- Vestibül yüz kusurları ve hastanın arzusu metal-seramik kron kullanımını gerektirebilir.

- Eğer dayanaklarda çürük yoksa veya çürükten çok az etkilenmişlerse rezin bağlantılı kronlar kullanılabilir.



**<u>Alt 2. Premolar</u>**

Dayanaklar: Birinci premolar ve birinci molar

Kronlar: Premolarda metal-seramik, molarda tam metal kron

Gövde: Metal-seramik

**<u>Önemli Noktalar</u>**

- Birinci premolar çok büyük bir klinik krona sahipse 3/4 kron kullanılabilir.



**<u>Üst 1. Molar</u>**

Dayanaklar: 2. premolar ve 2. molar

Kronlar: Premolarda 3/4, molarda 7/8 kron

Gövde: Metal-seramik

**<u>Önemli Noktalar</u>**

- Premoların klinik kronu kısaysa, retansiyon artımı için oluk açılabilir.

- Oklüzal yüzlerin fazlalığı ve dişsiz sahanın genişliği rezin bağlantılı kron için kontraendikasyondur.



**<u>Alt 1. Molar</u>**

Dayanaklar: 2. premolar, 2. molar

Kronlar: Premolarda metal-seramik, molarda tam altın vener kron

Gövde: Hijyenik tam döküm metal

**<u>Önemli Noktalar</u>**

- Premoların klinik boyu uzunsa 3/4 kron yapılabilir.

- Boşluğa yatmış molarlar ortodontik olarak dikleştirilebilir, proksimal yarım kron veya teleskopik kron yapılabilir.



## Karmaşık Sabit Parsiyel Protezler (Tek Diş)

**<u>Üst Kanin</u>**

Dayanaklar: Orta kesici, yan kesici ve 1. premolar

Kronlar: Metal-seramik

Gövde: Metal-seramik

**<u>Önemli Noktalar</u>**

- İkinci premolar ve yan kesicinin destek olarak kullanılması uygun değildir. Çünkü küçük olan yan kesiciye çok fazla yük biner.

- İmplant destekli metal-seramik kron düşünülebilir.



**<u>Alt Kanin</u>**

Dayanaklar: Orta kesici, yan kesici ve 1. premolar

Kronlar: Metal-seramik

Gövde: Metal-seramik

**<u>Önemli Noktalar</u>**

- Lateral diş etrafında yaygın kemik kaybı varsa, paralelliği bozacak şekilde bir tarafa eğilmişse, yan kesici çekilmeli ve her iki orta kesici dayanak olarak kullanılmaldır.



## Basit Köprüler (İki Diş)

**<u>Üst Orta ve Yan Kesici</u>**

Dayanaklar: Orta kesici ve kanin

Kronlar: Metal-seramik

Gövde: Metal-seramik

**<u>Önemli Noktalar</u>**

- Orta kesici ve kanin oldukça büyük ise geleneksel veya pinle modifiye edilmiş kronlar kullanılabilir.



**<u>Alt Orta Kesiciler</u>**

Dayanaklar: Yan kesiciler

Kronlar: Rezin bağlantılı kronlar

Gövde: Metal-seramik

**<u>Önemli Noktalar</u>**

- Yan kesicilerin etrafında kemik kaybı varsa kaninden de destek alınmalıdır.

- Yan kesicilerin malpozisyonunda çekilmeleri endikedir.



**<u>Üst 1,2 premolar</u>**

Dayanaklar: Kanin ve 1. molar

Kronlar: Kaninde metal seramik, molarda 7/8

Gövde: Metal-seramik

**<u>Önemli Noktalar</u>**

- Kanin yeteri kadar büyükse 3/4 kron kullanılabilir.

- Moların meziobukkal tüberkülünde bulunan hasara bağlı olarak metal-seramik kron kullanılabilir.



**<u>Alt 1,2 premolar</u>**

Dayanaklar: Kanin ve 1. molar

Kronlar: Kaninde metal seramik, molarda tam döküm altın vener kron

Gövde: Metal-seramik

**<u>Önemli Noktalar</u>**

- Eğer büyük azı meziale doğru yatmışsa, ortodontik olarak dikleştirilmeli veya diş kesiminde değişiklik yapılması beklenir.



**<u>Üst 2. premolar, 1. molar</u>**

Dayanaklar: 1. premolar ve 2. molar

Kronlar: Premolarda metal-seramik, molarda tam döküm vener veya 7/8

Gövde: Metal seramik

**<u>Önemli Noktalar</u>**

- Premoların boyu uzunsa ve hasta metal görünümü kabul ederse 3/4 kron kullanılabilir.



NOT EKSIK




