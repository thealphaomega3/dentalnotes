# Kaybedilen Dişlerin Yerine Konmasında Tedavi Planlaması

- Diş kayıpları posteriorda değil de anteriorda ise bu bölgenin doldurulma ihtiyacı daha çok önem kazanır.

- Diş arkı, birbirini destekleyen dişlerden oluşup, dinamik dengesi olan bir bütündür.

- Bir dişin eksilmesi sonucu arkın yapısal bütünlüğü bozulur, dişsiz boşluğun yanındaki ve/veya karşılığındaki dişler, çoğu kez, eksilen diş boşluğuna doğru hareket ederler.

- Boşluğun karşısındaki dişler ise genelde boşluğa uzama hareketi gösterirler. Bu tip durumlarda, boşluğun restorasyonunu yapabilmek için yeterli yer bulunmayabilir ve uzayan dişin de restorasyonunu yapma zorunluluğunda kalınabilir.

## Protez Tipini Seçmek

Kaybedilmiş dişler 3 farklı protez tipinden biri ile restore edilebilirler;

- Hareketli bölümlü protezler

- Diş destekli sabit bölümlü protezler

- İmplant destekli sabit bölümlü protezler

Uygun protez tipini seçmek için de birçok etken göz altına alınmalıdır;

- Bio-mekanik etkenler

- Periodontal etkenler

- Estetik etkenler

- Finansal durum

- Hastanın isteği

---

Tedavi planlaması sırasında akılda tutulması gereken tek prensip tedavinin basitleştirilmesidir. Birçok kere farklı tedavi yöntemlerinin kullanılması, teknik olarak imkanlı olsa da çok farklı oranlarda karmaşıklık gösterebilir.

Restorasyonu yapacak olan diş hekimi sıralamayı yönetmeli ve gerektiğinde hastayı diğer uzmanlara yönlendirilmeldiir. Bu hekim, iletişim kurup önerilere açık tutum izlemeli ancak işe yaramayacağını düşündüğü tedavi planlarını ister meslektaşlarından, ister hastadan gelsin kabul etmemelidir.

### Hareketli Bölümlü Protezler

Hareketli bölümlü protez, genellikle posterior bölgede 2 dişten fazla, anterior bölgede ise dört kesiciden fazla boşluklarda veya kanin dişi ile birlikte ona komşu olan iki dişin eksikliğinde endikedir.

- Boşluğun distalinde dayanağı olmayan bir bölge ise genel olarak hareketli protez gerektirir.

- Birden fazla dişsiz boşluğun bulunduğu durumlarda boşluklardan her biri sabit bölümlü protezle restore edilebilecek durumda olmasına rağmen, ortaya çıkabilecek teknik zorluklar ve mali kaygılar, durumu hareketli bölümlü protez kullanımına yöneltebilir.

- Hareketli bölümlü protez için dayanak olacak dişlerde aranan kriterler sabit protez dayanakları için gerekli olanlardan daha esnektir.

- Periodontal yönden kompromise olmuş dişler genel olarak iyi planlanmış bir hareketli bölümlü proteze sabit protezden daha iyi destek sağlarlar.

- Hareketli protezlerin başka bir avantajı da, tutuculuk sağlayan kroşelerin, mutlak suretle dişsiz boşluğa komşu olan dişlere değil ancak periodontal olarak daha sağlam dişler üzerine konmasının mümkün olduğudur.

- Başarılı bir hareketli bölümlü proteze ulaşabilmek için hasta kabul edilebilir derecede bir ağız hijyeni sağlayabilmeli ve kontrol randevularına gelecek kararlılıkta olmalıdır.

### Kompozit Bağlı Diş Destekli Sabit Bölümlü Protez

Kompozit rezin bağlantılı protezler, genellikle kesici ya da küçük azı dişlerinin eksikliklerinde kullanılabilen, destek dişlere en az düzeyde zarar verilebilecek, koruyucu bir restorasyon tipidir.

- Molar bir dişin bu tür bir protez ile restore edilmesi, ancak hastanın çiğneme kaslarının iyi gelişmediği veya herhangi bir nedenle destek dişlere aşırı yük gelemeyeceği durumlarda olasıdır.

- Rezin bağlantılı sabit protez uygulamaları için dişsiz alanın hem distalinde hem mezialinde destek diş bulunmalıdır.

- Bu protezler, orta dereecede rezorbe olmuş dişsiz bölgeyi doldurabilecekken, büyük doku kayıplarında başarılı olmaları söz konusu değlldir.

### Geleneksel Diş Destekli Sabit Bölümlü Protezler

- Klasik anlamda köprüler, dişsiz alanın her iki tarafında sağlıklı dişler üzerine yapılırsa; yapılan köprü hastaya uzun süre hizmet edebilir.

Sabit protez yapabilmek için;

- Hangi dişlerden destek alınabileceği

- Ne tür bir tasarım yapılması

- Tutucu tipi

ve benzeri birçok değişken göz önüne alınmalıdır.

---

Sabit protez yapılması düşünülen dişsiz bölgede büyük çaplı yumuşak doku kaybı olmamalıdır. Bu tarz aşırı doku kaybı durumunda bölge greftler ile desteklenmelidir. Tabiki bu tarz özel tedaviler, kişisel motivasyonu yüksek ve maddi imkanları bu tedaviyi karşılayabilecek hastalara önerilmelidir. Özel tedavi yapılamayacağı şartlarda, hareketli bölümlü protezlerin yapılması gündeme gelmelidir.

### İmplant Destekli Sabit Protezler

İmplant destekli sabit bölümlü protezler, yeterli sayıda destek dişin bulunmadığı veya bu desteklerin geleneksel sabit protezi taşıyacak güçte olmadığı, hastanın isteği ve/veya ağız içi durumu göz önüne alınarak tercih edilen bir tedavi yöntemidir.

- Sağlam komşu dişlerin kesilmesini önler.

- İki ila altı dişin eksik olduğu durumlarda, yerleştirilen implant adedine bağlı olarak tek üyeli restorasyonlar ya da implant destekli sabit protezler yapılabilir.

- İmplantlar, post-kor, endodontik tedavi yapılmış, periodontal cerrahi işlem görmüş ya da kök rezorpsiyonu yapılmış muhtemel dayanak dişler üzerine yapılan, karmakşık ve pahalı sabit bölümlü protezlere göre daha iyi bir seçenek olabilir.

### Protetik Tedavinin Gerekmediği Durumlar

- Uzun süredir dişsiz kalmış bir boşluğa komşu ya da karşıt dişler hiç devrilmemiş veya uzamamış ise

### Vaka Sunumu

- Sabit veya hareketli bölümlü protezlerden herhangi birinin diğerinden daha üstün olduğu karar verilemediği durumlarda, her iki tedavi seçeneği hastaya anlatılmalıdır.

- Hastanın fiziksel ve biyolojik hastalıklarını en iyi değerlendirebilecek kişi diş hekimi iken, finansal ve estetik beklentiler hasta ile direk ilgilidir.

- Görüş birliğine varılmalıdır.

- Yazılı bir belgeyle kabul akılcı olur.

- Eğer hastanın istediği tedavi planı istenmiyorsa, tedavi planının dezavantajları hastaya anlatılmalıdır. Eğer görüş birliğine varılamıyorsa hasta başka hekime yönlendirilmelidir.

## Dayanak Dişlerin Değerlendirilmesi

- Eğer dişsiz bölgeye komşu bir diş aşırı madde kaybı nedeniyle korn protezine ihtiyaç duyuyorsa, genellikle köprü ayağı olarak kullanılarak iki amaca da hizmet eden bir restorasyon yapılır.

- Bir diş diziliminde birden fazla diş kron yapımına gerek duyuluyorsa, genel eğilim hareketli bölümlü protezler yerine sabit bölümlü protez kullanılmasıdır.

- Destek alınacak dişin her durumda vital olması tercih edilir.

- Ön şartlardan bir öbürü ise dişin sağlıklı koronal yapısının bulunmasıdır. Bununla birlikte, kayıp kron dokusunu tamamlamak amacıyla; post core, pin destekli amalgam veya kompozit rezinler kullanılabilir.

- Sabit bölümlü protez için yapılan kesim sırasında perfore olan destek dişler kanal tedavisi uygulanmadan destek olarak kullanılmamalıdır.

Kökler ve sabit proteze destek olacak dokular şu üç faktöre göre değerlendirilir;

- Kron-kök oranı

- Kök şekli

- Periodontal membran yüzey alanı

### Kron-Kök Oranı

- İdeal kron-kök oranı 2/3, 1 kabul edilebilir.

- Ancak karşıt arkla kapanışın omasına gerek görülmeyen bazı durumlarda bu değişebilir.

- Ne olursa olsun, kron-kök oranı dayanak diş seçiminde yeterli tek kriter değildir.

### Kök Şekli

- Kök kesitleri yuvarlak olan dişlere oranla, labio-lingual yönde geniş köklere sahip olan dişler tercih edilmelidir.

- Konik köklü dişler, diğer kriterlerin tutması halinde seçilebilir.

- Tek köklü dişlerde, kök ucu eğimli ve irregüler yapıya sahip dişler koniklere göre tercih edilir.

### Periodontal Membran Alanı

- Büyük dişler daha çok yüzey alanına sahip olduğundan, eksik dişler nedeniyle ortaya çıkan ek yüklere karşı dayanıklıdır.

- Periodontal destek kaybı, alveoler kemik kaybı kadar kritiktir.

- Çok dikkatle seçilmiş bazı özel vakalarda, çok ciddi kemik kaybı ve belirgin mobiliteye sahip dişler, sabit proteze destek olarak kullanılmışlardır. Bu tip vakalarda başarı, mobilitenin yok edilmesi değil, splintlenerek belli bir dengeye ulaştırılması olarak kabul edilir.

## Bio-Mekanik Yönden Gözönüne Alınması Gerekenler

- Tüm gövdeler bir miktar esneme gösterir.

- İki diş eksikliğini restore eden köprüler, bir dişten 8 kat fazla; üç diş eksikliğini restore eden köprüler 27 kat fazla esner.

- Köprü tasarımlarında restorasyonu yerinden çıkarmaya yönelik kuvvetler mezio-distal yönde lokalize olurken, tek diş restorasyonlarda bu kuvvetler daha çok bukko-lingual yöndedir.

- Yetersiz kron-kök oranı ve uzun dişsiz boşlukların yol açacağı sorunların üstesinden gelebilmek için bazı durumlarda çifte dayanak kullanılabilir



## Özel Sorunlar

Bazı klinik durumlar, özel dikkat gerektirirler. Aşağıda, bu tip sorunlar için sıkça kullanılan çözümler verilmiştir.



### Orta (Pier) Destek Dişler

Köprüler genel olarak rijit yapılardır. Bu tür rijit bir bağlantı proteze gereken direnç ve stabiliteyi sağlarken, restorasyondaki gerilimi de en aza indirger.

Ancak sabit protez endikasyonlarının tümü gövde ile dayanaklar arasında rijit bir bağlantıyı gerçekleştirmez. Bir dişin, hem mesial hem de distalinde dişsiz bir boşluğun varlığı, bağımsız bir orta dayanak oluşması demektir.

Fizyolojik diş hareketleri, destek dişlerin ark içindeki konumu ve tutuculuk düzeyindeki eşitsizlik, beş üyeli rijit saibt protezin, ideal tedavi seçeneği olmamasına yol açabilir.

Bu tip bir durumda, rijit olmayan bağlayıcılar kullanılarak kuvvetin mobil bir şekilde 5 üye üzerine dağıtılması uygulanabilir. Ancak, rijit olmayan bağlayıcı kullanımı tek gövdeli kısa köprüler ile sınırlandırılmalıdır. Çünkü uzun gövdenin oluşturacağı kuvvet kolunun büyüklüğü, destek diş için fazlasıyla yıkıcıdır. Destek alınması düşünülen dişin belirgin mobilite gösterdiği durumlarda da rijit olmayan bağlayıcı kullanılmamalıdır.Çünkü burda istenen, oklüzal kuvvetlerin sabit protezin tüm parçalarına eşit olarak dağılmasıdır.

Rijit olmayan köprüler, makaslama gerilimini bağlayıcılar üzerinde yoğunlaştırmak yerine destek kemiğe iletir. Üzerine gelecek mezio-distal hareketleri en aza indirgerken, ayak dişlerin serbestçe hareket etmesine izin verir.



### Devrilmiş Azı Dişi Dayanaklar

Sıklıkla görülen genel sorunlardan biri de, birinci büyük azının boşluğuna doğru devrilen alt ikinci büyük azıdır. Bu durumda, dayanak dişleri uzun eksenleri doğrultuusnda kesip sabit bölümlü protez için ortak giriş yolu sağlamak imkansız hale gelir. Eğer üçüncü büyük azı da mevcutsa, olay daha da karmaşıklaşır.

- Eğer taşkınlık hafifse, sorun üçüncü büyük azının mezial düzeyini restore ederek ya da konturlarını değiştirerek düzeltilebilir.

- Seçeneklerden biri ise üç ve ikinci büyük azıların ortodontik tedavi ile dikleştirilmesi olabilir. Bu tedavide üçüncü büyük azı durumu kolaylaştırmak için çekilir, ikinci büyük azı da premolarlara sabit olarak bğalanır.

- Proksimal yarım kron kullanılarak ikinci moların distal yüzü açıkta bırakılabilir. Bu sadece distal yüzde herhangi bir dekalsifikasyon yoksa yapılır ve tedavinin başarısı hastanın kişisel hijyenine çoklukla bağldıır.

- İkinci molar fazlaca kesilip sabit protez oturtulabilir. (teleskop kron)

- Non-rijit bir bağlantıyla da sabit protez oturtulabilir. Non rijiditenin orjini ikinci küçük azıdır.

- Teleskop kronlar ve non rijit bağlantılar normalden daha fazla kesim gerektirdiği için bunlardan birinin seçimi muhtemelen dayanak dişlerin önceki harabiyetinden etkilenecektir.



### Kanin Dişini Yerine Koymak İçin Yapılan Protezler

- Dayanaklar arasında eksenin dışında konumlandıkları için, kanin dişin eksikliğini tamamlayacak sabit bölümlü protezler tasarlamak zor olabilir.

- Olası dayanaklar zayıf olan yan kesici ve arka dişlerin en zayıfı olan birinci premolardır.

- Kanin eksikliğini giderecek köprü, karmaşık bir sabit bölümlü protez olarak tamamlanmalıdır.

- Böyle bir köprü, bir başka eksik dişin yerini tamamlamamalıdır.



### Kanatlı Sabit Protezler

Kanatlı sabit bölümlü protezler, sadece bir tarafında dayanak veya dayanaklar olan, gövdenin diğer yanında ise dayanak olmayan protezlerdir. Gövdenin oluşturduğu kaldıraç kolu nedeniyle potansiyel olarak zarar verebilecek bir tasarımdır ve sık kullanılmaz.

- Üst lateral eksikliğinde, sağlıklı bir kanin diş ile rahatlıkla kullanılabilir.

- Aynı şekilde kanin diş kullanılarak birinci premolar dişin iadesi için de kullanılabilir.

- Kanatlı köprüler, distalde dayanağın olmadığı azı eksikliklerinde de kullanılır. Nadiren karşıt dişin uzamasını önlemek için ikinci azının iadesi için kullanılsa da, bu tip sabit protezler genellikle birinci azının yerini tamamlamak için kullanılır.

- Bazen her iki premoları dayanak olarak kullanılarak molar için sabit kanatlı protez yapılabilir. Dayanaklardaki stresi azaltmak için gövde molardan ziyade premolar formundadır.
