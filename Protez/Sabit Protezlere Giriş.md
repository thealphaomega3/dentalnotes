# Sabit Protezlere Giriş

## Terminoloji

**<u>Kron:</u>** Simante edilerek klinik diş boyunun dış yüzeyini örten ya da kaplayan bir restorasyondur. Restorasyon, klinik kronun tamamını kaplıyorsa buna tam kron adı verilir.

**<u>Vener:</u>** Son 10 yıl içerisinde popülerleşen, seramik laminate veya fasiyal olarak uygulanabilen, dişlere estetik görünüm kazandırmak için dişlerin vestibülüne uygulanan tabakalardır.

**<u>Sabit bölümlü protez (Köprü):</u>** Bir ya da daha fazla kayıp dişin yerini alan, diğer dişler üzerine kalıcı olarak bağlanan protetik bir uygulamadır. Köprünün yapıştırılacağı dişe dayanak, yapay dişe de gövde (pontik) adı verilir. Gövde ve ayaklar arasındaki bağlayıcılar;

- Rijit (lehim ya da döküm bağlayıcılar)

- Rijit olmayan (Hassas bağlantılar, kuvvet kırıcılar)

yapıda olabilirler.



## Teşhis

Önce sert ve yumuşak dokuları beraber kapsayan bir muayene yapılmalıdır. Muayene sonucu, kişinin genel fiziksel sağlığı ve psikolojik gereksinimleri birleştirilmeli ve tedavi planlanmalıdır. Sabit protetik restorasyonların yapımında teşhis ve tedavi için gerekli 5 unsur vardır:

- Anamnez

- TME/Okluzal değerlendirme

- Ağız içi inceleme

- Teşhis modelleri

- Tüm ağız röntgeni



### Anamnez

- Hastanın durumuna göre bazı tedaviler uygulanmamalı ya da ertelenmelidir.

- Bulaşıcı hastalıklar sorgulanmalı, bulaşıcı hastalıklar için önlemler alınmalıdır.

- Eğer bir hasta ilaca karşı reaksiyon gösterdiğini söylemişse, bunun allerjik mi yoksa hasta kolduğundaki heyecandan kaynaklanan senkop mu olduğu araştıırlmalıdır.

- Lokal anestezikler ve antibiyotikler bu ilaçların başında gelmektedir.

- Diş hekimliğinde kullanılan herhangi bir malzeme ile ilgili reaskyion sorgulanmalıdır.

- Hipertansiyon hastalarında konsülte edilmeli ve tedaviye ara verilmelidir.

- HP gibi çoğu sistemik hastalık da sorgulanmalı ve tedaviye ona göre devam edilmelidir.

- Hastanın şikayetini tam olarak anlatması sağlanmalıdır.



### TME/Okluzal Değerlendirme

Sabit protez işlemlerine başlamadan önce, hastanın oklüzyonu, baş boyun kemik ve kas sağlığı bu işlemlerin yapımına izin verecekmi araştırılmalıdır. M. temporalis, m. massetter, TME palpe edilerek kontrol edilir.



### Ağız İçi İnceleme

- Genel ağız hijyeni incelenir. (Genel periodontal durun, hangi dişlerde plak oluşumu var)

- Kron ile restore edilecek dişlerin çevresindeki yapışık dişeti kontrol edilir. Gerekli yapışık dişetinden yoksun bir diş, kron protezi için uygun değildir.

- Dişeti iltihabının varlığı ya da yokluğu belirlenmelidir.

- Dişsiz sahalar incelenmeli ve eğer bu boşluklar birden fazla ise birbirleriyle olan ilişkileri kaydedilmelidir.

- Dayanak olması gereken dişin total durumu kontrol edilmelidir.

- Önceden yapılmış protez ve restorasyonlar dikkatle incelenmelidir.

- Oklüzyon sahaları değerlendirilmelidir (aşınmış dişler, lokal mi sistemik mi oldukları, çalışmayan taraflarda çarpışan temaslar)



### Teşhis modelleri

- Teşhis modellerinin amaçlarına iyi hizmet edebilmeleri için alt ve üst çeneyi hassas olarak kopyalamış olmaları gerekir.

- Modeller yarı ayarlanabilir bir artikülatöre bağlanır. Artikülatörün ayarları hasta dosyasına sonraki restorasyonlar için kaydedilir.



Artikülatöre bağlanmış çalışma modelleri;

- Teşhis ve tedavi planlamasında

- Okluzogingival boyutun belirlenmesinde

- Dişsiz alanların sayı ve uzunluklarının rahatça görülebilmesinde

yardımcı olurlar.

---

Dayanak dişlerin boyları ölçülerek nasıl bir diş kesiminin en iyi retansiyon ve rijiditeyi sağlayacağına karar verilebilirken, eğimlerin değerlendirilmesiyle de giriş yolu ile ilgili sorunlar önceden saptanabilir.



### Tüm Ağız Röntgenleri

- Diş hekiminin hastayı dinleyerek, muayene ederek ve teşjis modellerini değerlendirerek topladığı tüm bilgileri bir araya getirebilmesini sağlar.

- Ara yüz çürüklerinin ve sekonder çürüklerin saptanması için iyice incelenmelidirler.

- Genel alveol kemik seviyesi izlenmelidir.

- Dayanak dişin kron-kök oranı, köklerin biçimi, uzunluğu ve yönü incelenmelidir.

- Periodontal sorunlar gözlenmelidir.

- Diş çevresindeki kortikal kemik tabakası ve kemiğin trabekülleri değerlendirilmelidirler.



## Bulaşıcı Hastalıklardan Korunma

- Hastalar arası çapraz enfeksiyonun engellenmesi ve klinisyenlerin bulaşıcı hastalıklardan korunması hayli önemli bir meseledir.

- Hastalar özellikle HBV, Hep. B, Hep. C, HIV açısından sorgulanmalıdırlar.

- Tüm hastalar işlem yapılırken potansiyel taşıyıcı olarak yapılır.

- Labda ve klinikte infeksiyon kontrol programları uygulanmalıdır.
