# Ortodontik Teşhisde Anamnez ve Klinik Muayene

## Solunum Şeklinin İncelenmesi

- Hastaya gözlendiğini fark ettirmeden, solunum şeklini incelemek en kolay yoldur.

- Ağız solunumu yapan çocukların dudakları, teneffüse müsaade etmek için istirahat halinde iken açıktır.

- Halbuki burun solunumu yapanların dudakları hafifçe bitişiktir.

- Hastanın ağız solunumu yapıp yapmadığını belirlemek için. çocuğun ağzı açık uyuyup uyumadığı ve/veya horlayıp horlamadığı ebeveyne sorulur. Sabah uyandığında ağzın kuru olup olmadığı çocuğa da sorulabilir.

- Çatlak dudaklar, kuru mukoza ve maksiller kesici bölgesinde hafif gingivitis muhtemel ağız solunumu belirtileridir.

![](/home/bt/.config/marktext/images/2022-04-08-15-52-30-image.png)

- Yeterli nasal pasaja sahip olan, ancak alışkanlık sonucu ağız solunumu yapan kimseler de vardır.

- Diğer taraftan bazı kişiler burun solunumu yapmalarına rağmen solunum esnasında ağızlarını açık tutarlar.

Nasal yolun normal solunuma yetecek kadar geniş olup olmadıklarını belirlemek **için:**

- Hastaya parmağı ile bir burun deliğini yavaşça kapatırken dudaklarını da kapatması ve burnundan rahat nefes alıp vermesi söylenir.

- Hasta bu durumda 30 saniye kadar rahatsızlık duymadan nefes alıp verebiliyorsa burun yolları yeterince geniş demektir.

---

- Bütün bu gözlem ve incelemelerden sonra çocuğa derin bir nefes alması ve sonra vermesi söylenir.

- Bu durumda bazı çocuklar burunlarından inspirasyon yapmalarına rağmen, çocukalrın çoğu ağızlarından nefes alacaklardır.

- Sonra hastaya dudaklarını kapaması ve burundan derin bir nefes alması söylenir.

**<u>Bu fonksiyon esnasında çocuğun burun delikleri gözlenmelidir:</u>**

- Normal burun solunumu yapan çocuklar burun deliklerinin büyüklük ve şeklini kontrol eden kaslar üzerinde iyi bir reflekse sahiptir.

- Bu sebepten burun solunumu yapanlar inspirasyon esnasında refleks olarak burun deliklerini genişletirler.

![](/home/bt/.config/marktext/images/2022-04-08-15-57-15-image.png)

- Bütün ağız solunumu yapanlar burunları ile nefes alıp verebilmelerine rağmen, inspirasyon esnasında dış burun deliklerinin şekil ve büyüklüğünü genellikle değiştirmezler.

- Hatta bazen inspirasyon esnasında burun deliklerini büzerler.

![](/home/bt/.config/marktext/images/2022-04-08-15-59-23-image.png)

## Yutkunmanın İncelenmesi

- Bilinçsiz olarak yutkunan hasta gözlenmeli ve yutkunma esnasında dudakların kasılıp kasılmadığına dikkat edilmelidir.

- Alt dudak bir ağız aynası, dil spatülü yada iki parmak ile aşağı çekilir ve hastadan yutkunması istenir.

![](/home/bt/.config/marktext/images/2022-04-08-16-02-19-image.png)

- Normal yutkunma alışkanlığına sahip olan kişiler bu pozisyonda kolaylıkla yutkunabilirler.

- Halbuki yutkunma bozukluğu olan kişiler mentalis kası ve alt dudağın kontraksiyonuna ihtiyaç duydukları için yutkunamazlar.

- Hastanın tükürüğün veya bir miktar suyu yutması esnasında temporal kası da palpe edilir.

- Dişlerini kapayarak yutkunan kişiler alt çeneyi yukarıya kaldırmak ve dişlerini okluzyonda tutmak için bu kası kasmak zorundadırlar.

- Alt ve üst dişleri okluzyona gelmeden yutkunanlar alt çeneyi yukarı kaldıran kasları ve bu arada temporal kası kasmazlar.

### Yutkunmanın Ayırıcı Tanısı

-- Normal Yutkunma Şekilleri

- Normal infantil yutkunma

- Normal erişkin yutkunma

-- Anormal Yutkunma Şekilleri

- Basit tongue-thrust yutkunma

- Kompleks tongue-thrust yutkunma

- Terk edilmemiş infantil yutkunma

#### Normal İnfantil Yutkunma

- Doğumdan süt yan grup dişlerin sürmesine kadar olan dönemde görülür.

- Bu yutkunma şeklinde dil dişeti kavisleri arasında bulunur ve alt çene yüz kaslarının kuvvetli kontraksiyonları ile stabilize edilir.

- Buksinatör kası infantil yutkunmada özellikle kuvvetlidir.

![](/home/bt/.config/marktext/images/2022-04-08-16-06-55-image.png)

#### Normal Erişkin Yutkunma

- Normal erişkin yutkunması **dudak ve yanak kaslarının aktivitesi olmayışı** ile karakterizedir.

- Alt çeneyi kaldıran kaslar kasılarak dişleri okluzyona getirirler ve böylece dili ağız boşluğuna hapsederler.

- Yutkunma esnasında dil sert damağın ön bölgesinden destek alır.

![](/home/bt/.config/marktext/images/2022-04-08-16-08-23-image.png)

#### Basit Tongue-Thrust Yutkunma

- Bu yutkunma şekli anormal olup, dudaklar, mental kas ve alt çeneyi kaldıran kasların kontraksiyonları ile karakterizedir.

![](/home/bt/.config/marktext/images/2022-04-08-16-09-40-image.png)

- Yutkunma esnasında dil önce diş kavisleri arasına girerken arka dişler okluzyondadır.

![](/home/bt/.config/marktext/images/2022-04-08-16-10-14-image.png)

- Open-bite'ın sınırları yani başlangıç ve bitiş yerleri bellidir.

![](/home/bt/.config/marktext/images/2022-04-08-16-10-40-image.png)

- Bu hastalar burun solunumu yapan fakat parmak emme alışkanlığı olan kişilerdir.

- Parmak emme ile meydana gelen open bite tongue thrust yutkunma ile devam etmektedir.

- Basit tongue-thrust yutkunmaya sahip bir hastanın ortodontik modelleri incelenirse, yan grup dişlerde iyi bir okluzal ilişkinin olduğu izlenecektir.

- Çünkü her yutkunmada dişlerin dinamik okluzyona geçmesi ile (diş dişe yutkunma), dişler daima iyi bir okluzal ilişkiye zorlanmaktadır.

#### Kompleks Tongue-Thrust Yutkunma

- Bu yutkunma şekli dişler okluzyona gelmeden yapılan bir tongue-thrust yutkunmadır.

- Bu sebepten yutkunma esnasında bu hastaların **dudakları ile yüz ve mentalis kaslarında** kasılmalar izlenir.

- **Alt çeneyi kaldıran kaslarda hiç kasılma yoktur.**

![](/home/bt/.config/marktext/images/2022-04-08-16-13-32-image.png)

- Kompleks tongue-thrust ile ilgili open-bite daha yaygın olup sınırlandırılması daha güçtür.

![](/home/bt/.config/marktext/images/2022-04-08-16-14-07-image.png)

- Kompleks tongue-thrust şeklinde yutkunan kişilerde **bazı durumlarda** hiç open bite görülmeyebilir.

- Bu kişilerin ortodontik modellerinin tetkikinde zayıf bir okluzal uyum olduğu ve interküspidasyonun stabil olmadığı izlenecektir.

- Çünkü yutkunma esnasında dişler interküspal pozisyona getirilmemektedir.

- Su içerken dişler açık bir yutkunma yapıldığı için, kompleks tongue-thrust'dan şüphelenilen durumlarda hastaya kuru bir gıda parçası verilecek incelemek daha yerinde bir işlem olacaktır.

- Bu hastaların anamnezleri incelendiğinde, çoğunlukla kronik solunum yolu enfeksiyonu veya alerjiye sahip olan ve ağız solunumu yapan kişiler oldukları izlenecektir.

#### Terk Edilmemiş İnfantil Yutkunma

- Bu durum normal infantil yutkunmanın süt dişleri tamamlandıktan ve daimi dişler çıktıktan sonra da devam etmesi halidir.

- **Çok az** sayıda kişi bu tür bir gerçek infantil yutkunmaya sahiptir.

- Bu kişiler yutkunma esnasında dudak ve yüz kaslarını çok kuvvetli olarak kasarlar ve bu sebepten **yüzlerini buruştururmuş** gibi görülürler.

- Dil, ön ve yan bölgelerde dişler arasında şiddetle girer.

- **Yüz ve yanak kasları güçlüdür.** Buksinatör kasın kontraksiyonları özellikle fark edilir.

- **VII. kafa çifti olan nervus fasialisin innerve ettiği kaslar yüzdeki hassas ve küçük mimik hareketler** için kullanılmaları gerekirken yutkunma esnasında alt çeneyi stabilize etmek gibi oldukça güçlü bir görev üstlendiklerinden **bu hastalarda oldukça anlamsız bir yüz ifadesi** vardır.

- Bu hastalarda ciddi çiğneme güçlükleri de bulunmaktadır.

- Çünkü her quadrantta sadece bir molar diş okluzyondadır.

- Kusma refleksi eşiği umumiyetle **düşüktür.**

- Bu hastalar yumuşak gıdalarla beslenirler ve yemek yemekten lezzel almadıklarını açıkça ifade ederler. Gıdayı çoğunlukla dil sırtına koyarlar ve okluzal kontak yetersizliği sebebiyle çiğneme işlemi dil ucu ile damak arasında olur.

- Terk edilmemiş infantil yutkunmada tedavi prognozu çok zayıfıtr.

![](/home/bt/.config/marktext/images/2022-04-08-16-28-35-image.png)

![](/home/bt/.config/marktext/images/2022-04-08-16-28-53-image.png)

## Konuşmanın İncelenmesi

- Konuşmanın değerlendirilmesi esas itibariyle konuşma uzmanlarının (speech therapist) işidir.

- Fakat ortodontist, konuşmadaki hataları ve bunların maloklüzyon ile olan ilişkilerini bilebilmelidir.

- En yaygın konuşma bozukluğu olan pelteklik, ön diş düzensizliğinden olabilir.

- Bununla beraber, **peltek konuşmanın diş dizisi düzensizliğine sebep olduğu konusunda hiçbir delil yoktur.**

- Dudakların ve dilin fevkalada adaptif özellikleri sebeibyle, şiddetli maloklüzyona sahip kişiler bu organlarını kontrol altına alabilirler ve düzgün şekilde konuşabilirler.

**<u>Konuşma esnasında anormal dil aktivitesi fark edilirse:</u>**

- Anormal dil aktivitesi malokluzyona bir uyum mudur?

- Etyolojik bir faktör müdür?

- Başka bir sebebe mi bağlıdır?

Anormal dil aktivitesinin genellikle maloklüzyona bir uyum olduğu izlenecektir. Diğer taraftan çevre veya öğrenme faktörleri, normal olarak teşekkül etmiş bir ağızda anormal bir konuşma meydana getirebilir.

---

- Damak yarığı hikayesi olan kişilerde konuşma problemleri çok şiddetlidir.

- Bir konuşma bozukluğunun varlığı, bazı anahtar cümlelerin hastaya tekrarlatılması ile incelenebilir.

- **F, V, S, Z** gibi harfler, konuşma organlarının çok kesin pozisyonlanmasını gerektirir ve bu sebepten sıklıklı kusurlu çıkarılan seslerdir.

- Bu sesler dil ve dudakların kötü adaptasyonu ile veya maloklüzyon ile de etkilenebilirler.

- Yine **Ş, J, T, D, N** gibi harfler en çok etkilenen sessizlerdir.

- Konuşma bozukluğu olan kişilerde maloklüzyonun düzeltilmesi ile konuşmanın kendiliğinden düzelmesi mümkün değildir.

- Bu sebepten konuşma tedavisi veya konuşma egzersizleri önerilir.

## Çene Fonksiyonunun İncelenmesi

- Fonksiyonel analizde ilk basamak hastanın max. çene açılışını incelemektir.

- Max. çene açılma miktarı genelde çocuklarda 45 mm'den azdır.

- Erişkinlerde 45-65 mm kadardır.

- Çocuklarda ve erişkinlerde alt çene açılış esnasında yana kaymamalıdır.

- Çocuklarda çenenin sınırlı açılışı ya da yana kayması bir veya iki kondilin evvelce yaralanmış olmasını düşündürür.

- Erken yaştaki bir kondil kırığı düşünülenden daha yaygındır. Ancak hastaların çoğunda kalıcı deformite bırakmaz.

- Bununla beraber, alt çenenin translasyonunu engelleyecek şekilde TME bölgesinde bir sikatris dokusu oluşursa, normal büyüme bu durumdan etkilenebilecektir.

**<u>Erişkinlerde ağzın kısıtlı açılmasına birçok faktör sebep olabilir:</u>**

- Bunlardan en yaygın olarak görülen sebep miyofonksiyonel ağrı disfonksiyon sendromu (MPD) ile ilişkili kas spazmıdır.

- Kısıtlı ağız açılmasında, sadece eklem değil, baş ve boyun da palpe edilmelidir.

---

- Eklem hareketleri esnasında meydana gelen herhangi bir sese dikkat edilmelidir.

- Yine hastaya, dikaktini çeken bir tıkırtı olup olmadığı, iyiye veya kötüye gidip gitmediği, onunla ilgili bir şey yapıp yapmadığı sorulmalıdır.

## Ağız İçi Yapıların Tetkiki

#### Alveol Kemiğin İncelenmesi

- Alveol çıkıntılarının ve kemik yapıların büyüklük ve şekli hakkında palpasyonla direkt bilgiler elde edilebilir.

- Bu işlem, sürmemiş dişlerin varlığı ve pozisyonu hakkında da bilgiler verebilir.

- Mukozaya hafifçe bastırıldığında, sürmemiş dişin mukoza altında beyaz renkte parladığı görülebilir.

- Bu işlem özellikle kesicilere ve kaninlere bir dereceye kadar da küçük azılara uygulanabilir.

- Bu yolla bir dişin anormal pozisyonda olup olmadığını belirlemek çoğunlukla mümkün olur.

- Yine damaktaki çıkıntıların varlığı ve simetrik olup olmadığı izlenebilir.

- Damaktaki çıkıntılar kanin ve premolarların anormal pozisyonlarını ve anormal sürme yollarını gösterebilir.

- Palpasyonla kesici dişlerin kökleri üzerindeki kemik miktarı da değerlendirilebilir.

- Kesiciler protrüziv oldukları zaman, kökler, üzerindeki alveol kemiği çok ince olabilir ve bazen kemik duvarı üzerinde vertikal yarık veya yuvarlak delikler izlenebilir.

- Bu gibi defektler periodontal sonda ile ortaya çıkarılabilir.

- Bu gibi defektler görülmeye başladığı zaman diş kavsi genişlemesi biyolojik sınırlarına gelmiş demektir.

- Arkın ortodontik olarak daha da genişletilmesi kontraendikedir.
