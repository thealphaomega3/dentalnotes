# Ortodontinin Tanımı ve Tarihçesi

Ortodonti kelime anlamı olarak düzgün diş demektir. Tanım olarak, çeneler, ağız çevresi dokuları ile diş çapraşıklıklarının giderilmesi için uğraşan diş hekimliği dalına Ortodonti denir.

![](/home/bt/.config/marktext/images/2021-11-19-17-59-14-image.png)



## Ortodontik Bölge

Orta ve alt yüz ile birlikte dişler, diş kavisleri, dişleri destekleyen dokular dışarıdan dudaklar ve yanaklar içeriden dil tümüyle ortodontik bölgeyi oluşturur.



## Ortodontinin Alanı

Ortodontik bölgenin normal olması, normalliğinin korunması, normalden sapmış ortodontik bölgenin normal hale getirilmesi ortodontinini alanını oluşturur.



## Ortodontinin Amaçları

- Koruyucu ortodonti (preventive orthodontics)

- Durdurucu ortodonti (interceptive orthodontics)

- Tedavi edici ortodonti (corrective orthodontics)



## Ortodontinin Hedefleri

- İyi bir çiğneme, konuşma ve solunum fonksiyonu sağlamak.

- İyi bir diş, çene ve yüz estetiği sağlamak

- Ortodondik tedavi sonucu oluşan durumun kalıcı olmasını sağlamak



## Ortodontinin Tarihçesi

Hipokrat, yazdığı kitapta başları dar ve uzun olan bireylerde dişlerin çapraşık olacağını ileri sürmüştür.

Celcius isimli araştırıcı ise süt dişlenmeden daimi dişlenmeye geçişte bir takım anormalliklerin olabileceğini ve daimi dişin gelme aşamasında süt dişinin çekilmesi gerektiğini, sürekli dişi konumlandırmak için parmak basıncı yapmak gerektiğinden bahsetmiştir.

Dionis diş kavislerinde çapraşıklık olduğunda, dişlerde konum bozukluğu görüldüğünde diş kavislerinin genişletilmelerini tavsiye etmiştir.

1728'de Pierre Fauchard, "Bandalette" isimli genişletme arklarının uygulanmasını tavsiye etmiştir.

1743'te Bunon ortodontik bozukluklara ortopedik uygulamaların da yapılmasını öne sürerek, uygulamanın sadece dişler üzerine değil çene kemiklerine yapılması gerektiğinden de bahsetmiştir.

**<u>İlk</u>** olarak Avrupa'da Ortodonti terimi 1839'da Le Fauton tarafından kullanılmış ve tanımı yapılmıştır.

---

Weinberger, ortodontinin gelişimini Amerika'da 3 dönemde incelemiştir;

- (1839-1880) Harris-Kingsley arası dönem

- (1880-1890) Kingsley-Angle arası dönem

- Modern ortodonti dönemi. Angley ile başlayıp günümüze kadar gelmiştir.



Kingsley ilk olarak 1872 yılında üst çeneye posterior yönde ağız dışı kuvvet (headgear) uygulamıştır.

Edward H. Angle ortodonti tarihinde ismi en çok anılan kişi olmuştur.

Angle günümüzde halen kullandığımız ortodontik maloklüzyon sınıflamasını geliştirerek modern ortodontinin temellerini atmıştır.

---

Ülkemizde ortodonti ilk defa 1928 yılında Orhan Okyay tarafından İstanbul Üniversitesi Diş Hekimliği Fakültesinde konferanslar şeklinde sunulmaya başlanmıştır.

Daha sonra 1933 yılında ders olarak aynı fakültede Orhan Okyay ve Kantorowicz tarafından verilmeye başlanmıştır.


