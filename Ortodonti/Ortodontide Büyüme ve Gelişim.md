# Ortodontide Büyüme ve Gelişim

**<u>Büyüme;</u>** Bir dokunun veya organın ya da organlar sisteminin ölçülebilen artışıdır. Büyüme anatomik bir olgudur.

**<u>Gelişim;</u>** Organizmanın bir kısmının ya da tümünün, bütün hayat siklusu boyunca tabi olduğu bpoyutsal ve yapısal pozisyon ve ilişkilerindeki değişikliklerdir. Gelişim fizyolojik bir olgudur. 

Gelişim, büyüme sırasında organların birbirine ve vücuda göre oranların değişmesidir.

![](/home/bt/.config/marktext/images/2021-11-19-19-24-41-image.png)

Resim 1 : Büyüme ve gelişim infografiği

## Büyüme ve Gelişim Evreleri

- Doğum öncesi (prenatal büyüme ve gelişim)

- Doğum sonrası (postnatal büyüme ve gelişim)

**<u>Prenatal dönemde büyüme ve gelişim;</u>**

- Ovum dönemi

- Embriyo dönemi

- Fetüs dönemi

**<u>Postnatal Dönemde Büyüme ve Gelişim</u>**

- Bebeklik dönemi

- Çocukluk dönemi

- Puberte dönemi

- Adolesan dönemi

- Maturite dönemi

- Senilite dönemi

### Organogenesis

Prenatal hayatın ilk 3 ayı içinde (embriyonel dönem) organ taslakları oluşmaktadır. Bu safhaya organogenez dennmektedir.

Organogenez dönemi içerisinde embriyonel büyüme ve gelişimin bozulmasıyla organopatiler meydana gelebilmektedir. Organopatilerin meydana gelmesinde rol oynayan faktörler vardır;

- Yetersiz beslenme

- Virütik hastalıklar

- Annenin alkol tüketimi

- Fiziksel etkenler (rad/travma)

- İlaç kullanımı

- Genetik faktörler

![](/home/bt/.config/marktext/images/2021-11-19-19-31-12-image.png)

Resim 2 : Dentofasiyal gelişimi etkileyen teratojenler

#### Orofasiyal sistemi ilgilendiren organopatiler

- Yumuşak dokuyu ilgilendirenler

- Kemik dokuyu ve dişleri ilgilendirenler

##### Yumuşak dokuyu ilgilendirenler

- Dudak damak yarıkları

- Dil anomalileri (makroglossi, mikroglossi)

##### Kemik ve Dişleri İlgilendirenler

- Alveol yarıkları

- Diş kaynaklı tümörler

- Süpernümere dişler

- Diş sayı anomalileri(hiperdonti, hipodonti)

### Morfogenesis

Prenatal hayatın embriyonel dönemden sonraki fetal dönem ve postnatal dönemde erişkin oluncaya kadarki dönem morfogenez safhasıdır.

- Morfogenez safhasında oluşan bozukluklara deformasyon denir.

- Morfogenez aşamasında etyolojik faktörlerin büyüme ve gelişimi etkilemesi sonucu ortodontik maloklüzyonlar oluşur.

#### Deformasyon

Uzun süre baş parmak emen bir çocuğun alt çenesinin büyümesinin inhibe edilmesi ve üst çenesinin ileri büyümesinin aktivasyonu sonucu oluşan sınıf 2 maloklüzyonu, deformasyona örnek olarak verebiliriz.

- Yutkunma sırasında dilin alt ve üst dişler arasına girmesine "tongue thrusting" denir.

### Prenatal Gelişim

- Dişi gamet üterinaya atılır.

- Her bir siklusta oosit içeren sadece 1 folikül olgunluğa ulaşır.

- Sperm ve ovum birleşmesiyle döllenme

- Zigottan 1-2 saat sonra segmentasyon

- Blastomer

- Morula

- Morula safhasındaki zigot uterusa ulaşmıştır

![](/home/bt/.config/marktext/images/2021-11-19-19-40-44-image.png)

Resim 3 : Döllenme özet

- Mikromer hücreler makromer hücrelerinin yüzeyine birikerek makromerleri dıştan sararlar.

- Mikromerlerin ortaya çıkardığı bu yapının ismi trofoblasttır.

- Bu evredeki döllenmiş yumurtaya **<u>Blastosist</u>** denir.

---

- Mikromerler makromerlere göre daha hızlı çoğalırlar ve ayrılırlar.

- Bu farktan dolayı aralarında önce mezoblastik yarık sonra mezoblastik boşluk oluşur.

![](/home/bt/.config/marktext/images/2021-11-19-19-46-29-image.png)

Resim 4 : Mezoblastik yarık (sol) ve mezoblastik boşluk (sağ)

- Kenarda toplanmış makromer hücrelerinin meydana getirdiği kitleye embriyoblast veya **<u>embriyoner düğme</u>** adı verilir.

- Canlı organizma blastosistteki **<u>embriyoblast</u>** hücrelerinden meydana gelecektir.

![](/home/bt/.config/marktext/images/2021-11-19-19-49-08-image.png)

Resim 5 : Embriyoner düğme (üst mavi)

Embriyoner düğmenin mezoblastik boşluğa bakan yüzünde hücre farklılaşması olur. Bu yeni hücrelere endoderm hücreleri denir. Diğer boşluğa bakan kısımda ise Ektoderm hücreleri oluşur. Ektoderm tarafındaki boşluğa ise amniyon kesesi adı verilir.

![](/home/bt/.config/marktext/images/2021-11-19-19-50-40-image.png)

Resim 6 : (3) Ektoderm (4) Endoderm (5) Blastocyst cavity (6) Maternal blood capillary (7) Amniotic cavity

Endodermal (hypoblast) **<u>Lesitosel boşluğu</u>** ile Ektodermal (epiblast) **<u>Amniyon boşluğu</u>** belli bir sahada birbirlerine yaklaşırlar ve bu sahaya **<u>iki yapraklı embriyoner disk</u>** adı verilir.

Hücre yoğunlaşması devam ederken Primitif çizgi boyunca ektoderm hücreleri derine doğru nüfuz eder. Farklılaşarak **<u>mezoderm</u>** hücrelerine dönüşürler.

---> İki germ yaprağı arasında yeni bir germ yaprağı oluştuğu için Üç Yapraklı Embriyoner Disk (16. gün) olarak adlandırılır. Dolayısıyla yapı üçe bölünür;

- Endoderm

- Ektoderm

- Mezoderm

Ektoderm ve Endoderm yaprakları sadece iki uçta aralarında mezoderm olmaksızın yapışık kalırlar.

- Sefalik uçtakine: Farenks membranı

- Kaudal uçtakine: Cloacale membranı

denir.

![](/home/bt/.config/marktext/images/2021-11-19-20-00-07-image.png)

Resim 7 : Buccopharyngeal membrane and Cloacal membrane

#### İlkel Ağız Boşluğu Oluşumu (Primitiv oral cavity)

İlkel ağız boşluğu; üst taraftaki **<u>ön beyinin hücre mitozu</u>** sonucu büyüyerek aşağı doğru bükülmesi ile alt taraftaki **<u>birinci yutak</u>** kavsi arasında bir girinti oluşmasıyla meydana gelir.

**<u>İlkel Ağız Boşluğunu Çevreleyen Yapılar ve Çıkıntılar</u>**

- Alt tarafta sağ ve sol mandibular arklar

- Sağ ve sol yan tarafta maksiller çıkıntılar

Maksiller çıkıntılar; sağ ve sol mandibular arkların posterolateral üst kısmından oluşurlar. Üst tarafta ise ön beyinin alt tarafata bulunan **<u>nasofrontal</u>** çıkıntı vardır.

![](/home/bt/.config/marktext/images/2021-11-19-20-07-47-image.png)

Resim 8 : Nasofrontal çıkıntı

---

İlkel ağız boşluğu 3 haftalık embriyonda henüz yutak barsakla birleşmemiştir. İlkel barsakla ilkel ağız boşluğu arasında bukkofaringeal membranın parçalanmasıyla, stomadeum ilkel yutak barsakla birleşir.

3 haftalık embriyonda burun boşluğu daha ayrılmamış olup yalnız tek ilkel ağız boşluğu vardır. Burun boşluğunun ağız boşluğundan ayrılması embriyonel dönemin 4 ila 8. haftaları arasında 2 aşamayla olur;

- Önce ilkel damak (primer damak) (6. hafta) oluşarak ağız boşluğu ile burun boşluğu ön tarafta birbirinden ayrılır.

- Sonra ikincil damak (sekonder damak)(7-8-9 haftalar) oluşarak ağız boşluğu ile burun boşluğu arka tarafta birbirinden ayrılır.

#### Brankial Arklar (Yutak kavisleri)

- Boyun bölgesinde

- 2. haftada ortaya çıkar

- Altıncı haftada ortadan kalkar

- Üstü ektoderm ile kaplı

- İçleri mezoderm ile dolu

- Sağ ve sol tarafta birer tane toplam 6 çift olup, üstteki 4 çift görülebilmekte; alttaki iki çift ise histolojik olarak görülebilen bir takım çıkıntılardır.

Bu çıkıntıların meydana gelmesi, hücre mitozu ile olan büyümeye bağlıdır. Çıkıntı oluşması için çıkıntının iki tarafında da girinti oluşması gerekmektedir.

![](/home/bt/.config/marktext/images/2021-11-19-20-48-13-image.png)

Resim 9 : Brankiyal arklarda çıkıntıların oluşması

---

En üstteki birinci brankiyal ark yani birinci yutak kavsi, mandibular ark olarak da isimlendirilir. Zamanla sağ ve sol birinci yutak kavsi ortaya doğru uzayarak ileride mandibulayı oluşturacaktır.

![](/home/bt/.config/marktext/images/2021-11-19-20-49-34-image.png)

Resim 10 : Arklar

Mandibula, prenatal dönemde sağ ve sol tarafta iki ayrı kemik halinde oluşmakta, doğum öncesinde **<u>simfiz bölgesinde</u>** birleşmekte, simfiz bölgesinin tam olarak kemikleşmesi ise **<u>doğumdan sonraki ilk yılda</u>** gerçekleşmektedir.

- İkinci yutak kavisine hyoid ark,

- Üçüncü yutak kavisine hyotroid ark adı verilmektedir.

Çiğneme kasları, dilin ön parçası ------> 1. brankial ark

Mimik kasları ------> 2. brankial ark

Dilin arka parçası -------> 2,3,4 brankial arktan oluşur

![](/home/bt/.config/marktext/images/2021-11-19-21-02-11-image.png)

Resim 11 : infodump

#### İlkel Damağın Oluşumu

Sert damağın gelişimi intrauterin hayatın beşinci ve altıncı haftalardında, ilkel damak (primer palate) olarak bilinen bir yapı ile başlar.

Embriyoda ağız boşluğunun her tarafı ektoderm ile kaplıdır. Üç haftalık embriyonun nasofrontal çıkıntısının alt tarafında, sağ ve sol tarafta **<u>olfaktif plakod</u>** denilen iki adet ektoderm kalınlaşması vardır.

![](/home/bt/.config/marktext/images/2021-11-19-22-52-42-image.png)

Resim 12 : Olfaktif plakod

- Olfaktif plakodlar koklama organının başlangıcıdırlar.

- Embriyonel 4. haftada, olfaktif plakodlar eldiven parmağı gibi mezoderm içine doğru birer girinti oluşturarak **<u>nasofrontal çıkıntıyı</u>**, **<u>sağ ve sol dış nasal çıkıntılar</u>** ve **<u>iç nasal çıkıntı</u>** olarak üç parçaya ayrılırlar.

- Bu olfaktif plakod invaginasyonları ilkel burun boşluğunun başlangıcını oluştururlar.

- Olfaktik plakotlar açıklığı aşağıya bakan birer oluk halini alırlar.

- 5-6 haftalık embriyolar arası farklar aşağıdaki resimde yer alıyor.

![](/home/bt/.config/marktext/images/2021-11-19-22-58-38-image.png)

Resim 13 : 5-6 intrauterin hafta arasındaki farklar

Daha sonra, iç nasal çıkıntının alt kısmı ile üst çene çıkıntıları önce birbirleriyle temas eder ve daha sonra mezodermizasyonla kaynaşırlar.

![](/home/bt/.config/marktext/images/2021-11-19-23-00-29-image.png)

Resim 14 : Çene çıkıntıları ve nasal çıkıntıların teması

İç nasal çıkıntı (medial nasal process) da ileride <u>burun septumu ve premaksillayı oluşturacaktır</u>. İlkel damak hücre mitozuyla sağ ve sol taraftaki **<u>maksiller çıkıntıların </u>**ortaya doğru büyümeleri ve **<u>iç ve dış nasal çıkıntılar</u>** ile birleşmeleri sonucu meydana gelir.

Sağ ve sol burun boşlukları arasında sadece iç nasal çıkıntı yer alır ve ilkel burun septumu görevi yapar. (yukarıdaki resimde orta-yukarıda)

---

Primer damar ----> üst dudak + premaksilla

---

Gelişimin bu safhasında ilkel ağız boşluğu ile ilkel buurn boşluğu, aralarında mezoblast bulunmaksızı iki epiplast tabakası ile birbirinden ayrılmışlardır. Bu çift kanatlı epiplastik tabakaya **<u>Hochsetter membranı (bucco-nasal membrane)</u>** adı verilir.

Sağ ve sol dış nasal çıkıntıların, maksiller ve iç nasal çıkıntılar ile birleşmesiyle burun kanatları ve delikleri oluşur;

- Bu çıkıntıların birleşmesi, önce bu çıkıntıların üzerini örten ektoderm epitellerinin yapışması şeklinde olur.

- Yapışan yüzeylerde epitel önce yer yer delinir ve bu deliklerden çıkıntıların içindeki mezoderm birbirine karışmaya başlar.

- Bir süre sonra yapışma yerlerindeki ektoderm tamamen ortadan kalkarak, dış nasal çıkıntılar, orta nasal çıkıntı ve üst çene çıkıntılarının mezodermleri birbirleriyle tamamen kaynaşmış olur.

İki çıkıntıya ait mezodermlerin bu şekilde devamlılık kazanmasıne **<u>mezodermizasyon</u>** denir. Mezodermizasyondan sonra iki çıkıntı tam anlamıyla birleşmiş, kaynaşmış olur. İşte bu mezodermizasyon yani kaynaşma tam olmadığında veya hiç olmadığında **<u>yarıklar</u>** olur.

![](/home/bt/.config/marktext/images/2021-11-19-23-11-56-image.png)

Resim 15 : Mezodermizasyon

Yine bu dönemde iç nasal çıkıntı öne ve aşağıya doğru gelişirken, alt kısım üç çıkıntılı bir hale dönüşür. Bu çıkıntılardan sağ ve sol yandakiler daha büyüktürler ve **<u>globüler proçes</u>** adını alırlar. Bunların arasında bulunan ortadaki küçük çıkıntı ise **<u>median tüberkül</u>** ismini alır. İç nasal çıkıntının üst çene çıkıntılarıyla birleşmesinden sonraki dönemde globüler proçesler gelişimlerine devam eder ve birbirlerine yapışırlar.

![](/home/bt/.config/marktext/images/2021-11-19-23-13-35-image.png)

Resim 16 : Globüler proçesler (ortanın lateralleri) ve Median tüberkül (dead center)

Bu sıra işlemler sonucu median tüberkül aşağıda ve arada kalır ve üst dudağın ortasındaki **<u>tüberkülü (filtrum)</u>** yapar.

Globüler proçesler ve median tüberkül daha bağımsız bir şekilde gelişerek hem üst dudak hem de üst ön vestibül bölgenin oluşumunu sağlarlar. Üst çene çıkıntıları ile globüler proçesler mezodermizasyon ile **<u>birleşmezler ise tek ya da çift taraflı dudak damak yarıkları</u>** ortaya çıkabilir.

#### İkincil (Sekonder) Damağın Oluşumu

**<u>5 haftalık 10 mm büyüklüğündeki</u>** embriyonda primer damak oluşmasıyla, burun boşluğu ile ağız boşluğu sadece ön tarafa ayrılmış, arka tarafta henüz ayrılmamıştır. Ağız ve burun boşluklarının arka tarafta ayrılması ikincil damağın oluşmasıyla meydana gelir.

Maxiller proçeslerin ağız boşluğuna bakan yüzeylerinde önden arkaya doğru uzanan birer çıkıntı meydana gelir. Bu çıkıntılara palatin proçesler adı verilir.

Sekonder damak, **<u>7 haftalık 23 mm büyüklüğündeki embriyonda</u>**, sağ ve sol maksiller çıkıntıların oluşmasıyla başlar.

![](/home/bt/.config/marktext/images/2021-11-19-23-21-38-image.png)

![](/home/bt/.config/marktext/images/2021-11-19-23-21-42-image.png)

Resim 16 ve 17 : Maksiller çıkıntılar ve sekonder damak

- Başlangıçta palatal çıkıntıların büyüme yönü aşağıya doğrudur.

- Çünkü sağ ve sol palatal çıkıntılar arasında dil bulunmaktadır.

![](/home/bt/.config/marktext/images/2021-11-19-23-22-51-image.png)

Resim 18 : 7.5 haftalık embriyondan alınmış transvers ve yatay kesitler

**<u>Sekizinci Hafta</u>**

Hücre mitozu ile büyüme devam ettikçe dile yer açılarak dil aşağıya iner. Dilin aşağı inmesinden sonra palatal çıkıntılar yatay duruma geçerek orta çizgiye doğru büyümeye başlar.

Daha sonra sağ ve sol palatal çıkıntılar burun orta bölmesi (septum nasalis) ile birleşerek **<u>ikincil damağı</u>** oluştururlar.

![](/home/bt/.config/marktext/images/2021-11-19-23-27-53-image.png)

Resim 19 : İkincil damağın oluşması

- Tüm bu birleşme 8-12 haftalar arası gerçekleşir.

- Bu birleşme arka tarafta burun bölmesini de geçerek yumuşak damak ve uvulayı da oluştuurr.

- Yani yumuşak damak ve uvula da sekonder damaktan meydana gelir. **<u>!!!!!</u>**

Sekonder damağın gelişmesinden sonra ağız boşluğu ve burun boşluğu tamamen birbirinden ayrılmıştır. Daha önce açıklanan etyolojik faktörlerden bir ya da birkaçının etklili olması sebebiyle, palatal proçesler birbirleriyle birleşemezler ise sekonder damak yarıkları görülür.

#### Maksiller Sinüs

İlkel burun boşluklarının dışa bakan yüzeylerinde epidermin çukurlaşması ve mezodermin çıkıntılar yapması ile yukarıdan aşağıya doğru girintiler ve çıkıntılar meydana gelir. Sözü edilen çıkıntılar **<u>konkaları</u>**, girintiler ise **<u>meaları</u>** meydana getireceklerdir.

Çıkıntılar;

- Alt konka

- Üst konka

- Orta konka

Girintiler;

- Alt meatus

- Orta meatus

- Üst meatus

olarak isimlendirileceklerdir.

---

Maksiller sinüsler gelişimlerine fetal hayatın üçüncü ayı içerisinde başlarlar. 

- Orta meanın tabanında önce bir çukurluk meydana gelir.

- Daha sonra infundibulum haline dönüşecek olan bu yapı üst çene sinüsünün ilk halidir. Başlangıçta embriyoda dar ve uzun bir yarık şeklinde olan maxiller sinüs, hızlıca gelişir.

Yeni doğmuş bir bebekte maxiller sinüslerin boyutları yaklaşık olarak 8x4x6 kadardır. Daha sonraki dönemlerde maxilla gelişimine paralel olarak maxiller sinüsler de gelişir.

- Sinüslerin en iyi geliştiği zaman **<u>daimi dişlerin sürdüğü zamandır.</u>**

#### Dilin Oluşumu

Dil embriyonel hayatın 5. haftasında birinci, ikinci ve  üçüncü branşiyal arkların iç yüzündeki beş adet tüberkülden gelişir.

**<u>Dilin korpus ve apeks kısmı;</u>**

- Birinci branşiyal arkın iç yüzündeki iki tüberkül ile,

- Birinci ve ikinci branşiyal ark arasında yer alan bir tüberkülden

- Yani toplam üç adet tüberkülden oluşur.

Birinci ve ikinci branşiyal arklar arasında yer alan kabartıya **<u>tuberculum impar</u>** adı verilmektedir. Alt taraftaki iki çıkıntı da birbirleriyle birleşerek **<u>dil kökünü</u>** meydana getirirler.

#### Kemikleşme

- Kemik dokusu dişlere ve yumuşak dokulara destek olur.

- Ortodontik tedavilerde kaslar ve fonksiyonel apareyler tarafından oluşturulan kuvvetlere kemik cevap verir.

- Baş ve yüz bölgesinde destek yapıyı oluşturan kemik dokusu dinamik canlı bir dokudur.

![](/home/bt/.config/marktext/images/2021-11-20-00-10-34-image.png)

![](/home/bt/.config/marktext/images/2021-11-20-00-10-38-image.png)

Resim 20 ve 21 : Kemik kompozisyonu ve inorganik materyaller

- Embrional çıkıntılar yumuşak doku kitleleri olup, dış tarafı ektoderm iç tarafı endoderm ile örtülü ve içleri mezoderm ile doludur.

- Embriyonda mezodermden ayrışan mezenkim hücreleri ileride çeşitli bağ ve destek dokularını meydana geltirirler.

Prenatal veya postnala büyüme dönemi farketmeksizin 2 tür kemikleşme söz konusudur;

- İntramembranöz kemikleşme; zarsal, direkt, desmal veya membranöz kemikleşme

- Endokondral kemikleşme; kıkırdaksal kemikleşme, indirekt kemikleşme veya kondral kemikleşme

İster zarsal ister kıkırdaksal kemikleşme olsun, kemiği meydana getiren osteoblast hücreleridir ve her iki kemikleşmede de osteoblastlar aynı şekilde kemik yaparlar.

**<u>NOT:</u>** Mezenkim hücresi ---> Osteoprogenitor hücre ----> Preosteoblastlar -----> Osteoblastlar

- Kemikleşme olayı halen tam olarak aydınlatılamamıştır.

- Osteoblastlar önce bir organik matriks salgılarlar ve sonra bu organik matriks kalsifiye olarak kemik meydana gelir.

- Osteoid olarak da adlandırılan organik matriksin, %90'ı kollagen liflerden, %10'u ise amorf protein-karbonhidrat bileşiminden oluşmuştur.

---

Prenatal olarak oluşan ilk kemik, **<u>ince süngerimsi</u>** bir yapıda olup, bol hücreli bir kemiktir. Bu ilk oluşan kemik birkaç defa eritilerek yerine organizmanın ihtiyacına göre **<u>kompakt kemik veya yine süngerimsi</u>** kemik yapılmaktadır.

##### İntramembranöz Kemikleşme

- Bütün kemiklerin dış yüzünü periosteum, iç yüzünü endosteum denilen bir bağ dokusu zarı, membranı örter.

- Bu bağ dokusu membranından ayrışan osteoblastlar, bir kıkırdak taslak gibi hiçbir ön taslak olmaksızın, doğrudan doğruya kemik dokusu meydana getirirler.

- Prenatal dönemde nerede ilk defa direkt kemik oluşumu başlayacaksa, o bölgede **<u>mezenkim hücreleri</u>** yoğunlaşır. Bu mezenkim hücreleri **<u>skleroblastem</u>** denir.

- Bu ilk kemikleşme merkezlerinde, **<u>mezenkim hücrelerinin farklılaşması sonucu osteoblastlar</u>** meydana gelir.

- Osteoblastlar önce organik matriks salgılardar, sonra bu organik matriks kalsifiye olarak direktr kemikleşme meydana gelir. Bu organik matrikste kısılan osteoblastlar osteosit ismini alır.

**<u>NOT:</u>**

- Endokontral kemikleşmede kemikleşme olmadan önce bir kıkırdak maket, taaslak vardır, daha sonra bu **<u>makete göre kemikleşme meydana gelir</u>**. Yani endokondral kemikleşme dolaylı indirekt bir kemikleşmedir.

- Zarsal kemikleşmede ise bir taslak, bir maket olmadan **<u>doğrudan doğruya</u>** kemikleşme olmaktadır.

---

Meydana gelen kalsifikasyon çekirdekleri birbirleriyle birleşerek **<u>kemik trabekülalarını</u>** meydana getirirler.

- Kemik trabekülalarının dış yüzeyinde osteoblastlar dizilidirler.

- Zamanla bu yeni meydana gelen kemiğin dış yüzeyinde, çevredeki mezenkimden bir bağ dokusu kılıfı, bir membran oluşur, bu kılıfa **<u>periosteum</u>** denir.

Periosteum'un dış yüzeyinde fibroblastlar, kollagenler, damarlar ve sinirler bulunur.

Periosteumun kemiğe komşu iç yüzeyinde ise, kemik oluştukça yeni osteoblastlar doğuran bir **<u>kambiyum tabakası</u>** ve periost kılıfını kemiğe bağlayan **<u>kollagenler</u>** bulunur.

Bu kemiğe giren kollagen liflere, bulanın ismiyle **<u>Sharpey lifleri</u>** denir. Bu kollagen lifler kalsifiye olan doku altında kaldıkça, yeni osteoblastlar tarafından yeni kollagen lifler yapılır.

İlk kemik oluştuktan sonraki kemik oluşumu ve dolayısıyla kemik büyümesi periosteumdaki osteoblast faaliyeti ile oluşur ve buna **<u>"periostal büyüme"</u>** veya **<u>"appozisyonal büyüme"</u>** adı verilir. Periost, büyüme bittikten sonra da kemik yapma kabiliyetini korur, çünkü kemiğin onarın yeridir.

#### Endosteum

- Kemiğin iç yüzeyinde

- Trabeküler boşlukların çeperinde

- Farklılaşmamış bağ dokusundan oluşan,

- Periosteuma nazaran çok ince bir kılıf olup,

- Damarlar, sinirler, kollagenler,

- Tek sıra halinde genç kemik hücreleri (osteoblast) içerir.

- Bunlar etrafındaki osteoid kalsifiye oldukça osteositlere dönüşürler.

Ayrıca hem periosteum hem de endosteum'da yeni kemik yapımı ve kemik büyümesi esnasında kemiğin aşırı kalınlaşmaması için ve şeklinin korunması için gerekli kemik erimesini yapan **<u>osteoklast hücreleri</u>** de bulunurlar.

Kemik yapımı ve dolayısıyla kemik büyümesi esnasında devamlı bir ikilem söz konusudur; bir tarafta yeni kemik yapılırken (osteoblastik faaliyet) diğer taraftan daha önce yapılmış olan kemik eritilir (osteoklastik faaliyet).

Sonuç olarak zarsal yolla kemikleşme cranio-facial kompleksi oluşturan;

- Frontal

- Temporal

- Zygomatik

- Pterygoid

- Nazal

- Lakrimal

- Maxiller

- Mandibuler

- Uzun kemiklerde

olur.

#### Endokondral Kemikleşme

Önce bir kıkırdak taslak oluştuktan sonra, dolaylı olarak kemik meydana gelmesi olayıdır.

Prenatal dönemde endokondral kemikleşme olacak yerlerdeki mezenkim hücrelerinde önce bir kıkırdak dokusu farklılaşır, buna **<u>primordial kıkırdak</u>** denir.

- Uzun kemiklerin diafiz kısımlarının ilk kemikleşmesi prenatal dönemde bu **<u>primordial kıkırdak taslaktan indirekt olarak</u>** meydana gelir.

- Diafiz kemikleştikten sonra diafizin üstünü saran kıkırdak kılıfı **<u>perikondrium periosteum</u>** haline dönüşür.

- Bundan sonra diafizde olacak kemikleşme olayları direkt olarak intramembranöz periostal kemikleşmeyle meydana gelir.

- Ancak uzun kemiğin diafizinin uç kısımlarında primordial kıkırdaklar kalır ve buradan **<u>endokondral kemikleşmeyle kemik</u>** uzunluğu artmaya devam eder.

- Doğumdan sonra uzun kemiğin uç kısmında bulunan primordial kıkırdakta bir ikincil kemikleşme merkezi oluşarak **<u>uzun kemiğin epifizi</u>** meydana gelir.

- Birincil kemikleşme merkezinden oluşan diafiz kemiği ile ikincil epifiz kemiği arasında bir primordial kıkırdak tabakası kalır.

- Bu kıkırdak tabakasına **<u>epifiz kıkırdağı</u>** denir.

![](/home/bt/.config/marktext/images/2021-11-20-01-25-04-image.png)

Resim 22 : ???

Büyüme bitinceye kadar epifiz kıkırdağındaki hücre çoğalması ve endokondral kemikleşmeyle kemik uzunluğu artmasına devam eder. Büyüme bitince bu epifiz kıkırdağı tamamen kemikleşerek, kalsifiye olarak ortadan kalkar.

**<u>Primordial kıkırdak dokusundan oluşan kemikler;</u>**

- Kol, bacak, el ve ayak parmak kemikleri gibi uzun kemikler

- Kafa kaidesi



Bu tür kemik oluşumu kemik uçlarında (epifiz) görülür. Chandro-cranium ya da kafa kaidesi bu yolla oluşur.



#### Dudak Damak Yarıkları

Primer damak ve sekonder damak oluşumuna katılan, üzerleri ektoderm kaplı içleri mezoderm ile dolu olan ve henüz yumuşak doku halinde çıkıntılar, birbirleriyle tam kaynaşmazsa dudak ve damak yarıkları oluşur.

Embriyolojik çıkıntıların tam kaynaşması, bu çıkıntıların yalnız birbirlerine temas eden, yapışan kısımlarındaki ektodermin ortadan kalkarak her iki çıkıntının içindeki mezodermlerin birbirine karışmasıyla olmaktadır.

Embriyolojik sağ ve sol mandibular çıkıntılardan;

- Alt çene ve alt dudak oluşmaktadır.

- Bu çıkıntıların simfiz bölgesinde kaynaşamaması son derecede enderdir. Bu nedenle alt çene ve alt dudak yarıkları oluşması çok çok az görülür.



![](/home/bt/.config/marktext/images/2021-11-20-18-08-40-image.png)

Resim 23 : Çıkıntılar



İç nasal çıkıntıdan (medial nasal process);

- Burun septumu ve burun ucu

- Primer damak ve premaksilla

- Üst dudağın filtrum kısmı ile median tüberkülü oluşur.



Maksiller çıkıntılardan;

- Üst dudağın filtrum ve median tüberkülü dışında kalan kısımları

- Üst çenenin premaksilla dışında kalan kısımları oluşmaktadır.



Dış nasal çıkıntılardan;

- Burun ucu dışında kalan burun kapsülü

- Burun kanalları oluşmaktadır.



Yalnız bir tarafta iç nasal çıkıntı ve maksiller çıkıntı birleşemezlerse yalnız o tarafta burun deliği, dudak ve alveol kemiği (sutura incisiva) yarığı meydana gelir.

Yalnız bir tarafta iç nasal çıkıntı ve maksiller çıkıntı ve dış nasal çıkıntı birleşemezlerse yalnız o tarafta burun deliği, dudak ve alveol kemiği (sutura incisiva) yarığı meydana gelir.



![](/home/bt/.config/marktext/images/2021-11-20-18-15-48-image.png)

Resim 24 : Sutura incisiva yarığı



Primer damağı oluşturan sağ ve sol maksiller çıkıntılar iç ve dış nasal çıkıntılar ile birleşemezlerse çift taraflı burun deliği, dudak ve alveol kemiği yarığı oluşur.



#### Alveol Kemiği Yarığı

Üst kesici dişleri içinde bulunduran premaksilla iç nasal çıkıntıdan oluşmaktadır. Premaksilla üst çene kemiği ile sutura incisivo canin isimli bir sutura ile birleşir.

- Eğer embrionel maksiller çıkıntı ve iç nasal çıkıntı birleşmezlerse sutura incisiva'da yarık vardır, yani premaksilla, maksilla ile birleşememiştir.

- Her iki tarafta da embriyonal maksiller çıkıntılar iç ve dış nasal çıkıntılar ile birleşememişse, premaksilla her iki taraftan da maksilla ile birleşemediğinden bilateral alveol kemiği yarığı (sutura incisiva), dudak ve burun deliği yarığı oluşur.

Bilateral yarıkla doğan bir bebekte, iç nasal çıkıntıdan oluşmuş parçalar olan premaksilla ve premaksillaya yapışık üst dudak median tüberkülü ve filtrumu öne ve yukarı doğru fırlamış durumdadır.



#### Sert ve Yumuşak Damak Yarıkları

Embriyonel maksiller çıkıntıların iç tarafından ayrışan palatal çıkıntıların yönü başlangıçta yatay yönde olmayıp, dik yönde aşağı doğrudur bu palatal çıkıntılar yatar duruma gelemeyip burun bölmesi ile birleşemezlerse damak yarığı oluşmaktadır.

Yarığa neden olan etiolojik faktörler;

- 8 ve 9. embriyonel haftalarda etkili olmuşlarsa sert damak yarığı

- 10-11 haftalarda etkili olmuşlarsa yumuşak damak yarığı

- 12 haftada etkili olmuşlarsa uvula yarığı oluşabilir.

- Eğer etiolojik faktörler 8-12 haftalar arasında ara vermeksizin etkili olmuşlarsa hem sert damak, hem yumuşak damak, hem de uvulada yarık meydana gelebilir.



Yarık oluşturan etiolojik faktörler, ara vermeksizin 4. embriyonel haftadan başlayarak 12. embriyonel haftaya kadar etklili olurlarsa total yarıklar yani hem burun deliği, hem dudak, hem alveol kemiği, hem sert damak, hem yumuşak damak, hem de uvula yarığı meydana gelebilir.



![](/home/bt/.config/marktext/images/2021-11-20-18-28-10-image.png)

Resim 25 : Nedir ne degildir.
