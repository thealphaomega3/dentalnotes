# Otonom Sinir Sistemi İlaçları

Vücut fonksiyonlarını kontrol eden 2 temel sistem vardır:

1. Sinir sistemi

2. Endokrin sistem

Sinir sisteminde, bilgi iletimi sinir lifleri boyunca elektriksel iletim şeklindedir. 2 sinir hücresi arasındaki iletimi ise nörotransmiter denilen ve sinir hücresinden salıverilen kimyasal maddeler yapar. Sinir sistemi de, otonom ve somatik sinir sistemi olarak ikiye ayrılır. Otonom sistem ise sempatik ve parasempatik sinir sistemi olarak ayrılmıştır.

Sempatik sinir sisteminin 1. sıra nöronları omurilikte C8-L2,3 segmentleri arasında kesintisiz yerleşmiştir.

Birinci sıra nöronlar vertebraların çevresinde 2. sıra nöronlarla sinaps yaparlar (gangliyon), 2. sıra nöronlar da düz kaslar, salgı bezleri, kalp hücreleri gibi hedef hücrelerde sonlanırlar.

**<u>Adrenal medulla:</u>**

- Sempatik gangliyonlara benzer.

- Adrenal medulla kromaffin hücreleri nöronlar gibi uyarılır ancak hormon salgılama fonksiyonu gösterirler.

- Adrenal medullada bulunan katekolaminlerin %80'i adrenalin ve %19 noradrenalindir.

Parasempatik sinir sisteminin 1. sıra nöronları ise mezensefalon, bulbus ve omuriliğin sakral kısmı olmak üzere 3 ayrı yerde bulunurlar.



![](/home/bt/.config/marktext/images/2021-11-19-15-50-10-image.png)

Resim 1 : Parasempatik ve Sempatik bölümler



Sempatik sinir sisteminde parasempatik sinir sisteminden farklı olarak ayrıca adrenal medulladan oluşan bir endokrin kısım bulunmaktadır. Parasempatik sinir sistemi ise sadece sinirsel bir ağdır.



## Sempatik Sinir Sistemi

- Stres durumlarına adaptasyon için gereken vücut fonksiyonlarını düzenler.

- Bu sisteme savaş veya kaç sistemi de denir.

- Örneğin tehlikeli bir durumdan kaçmak için gereken kalp atışlarının hızlanması, çizgili kaslarda enerji depolarının boşalması gibi olayları kontrol eder.



## Parasempatik Sinir Sistemi

- Özellikle uyku ve istirahat sırasında aktiftir.

- Sindirimin düzenlenmesi, vücuttan atıkların atılması gibi olaylarda rol oynar.

- Vücudun yenilenmesi ve iyileştirilmesi olaylarını kontrol eder.

- Bu sistem için dinlen ve beslen ifadesi uygun olur.



<u>**NOT:**</u>

- Sempatik sinit sisteminde iletimi sağlayan kimyasal aracı madde **<u>nöradrenalindir</u>**. Parasempatik sinir sistemine **<u>asetilkolindir</u>**.

- Sempatik sisteme adrenerjik sistem, parasempatik sisteme kolinerjik sistem de denilebilmektedir.



**<u>Ko-transmiterler</u>**

- Otonom sinir sisteminde esas nörotransmiterler olan nöradrenalin ve asetilkolin ile birlikte salıverilen transmitterlerdir.

- Asetilkolinle birlikte salıverilen vazoaktif intestinal peptid.

- Nöradrenalinle birlikte salıverilen nöropeptid Y.

---

---

- Asetilkolin, kolinerjik sinir uçlarında kolin asetil transferaz enzimi aracılığıyla sentezlenir.

- Kolinerjik sinir ucunda kolini sinir ucu içerisine pompalayan bir kolin pompası vardır. Hemikolinyum bu pompayı irreversibl olarak inhibe eder.

- Asetilkolin sentezinde hız kısıtlayıcı basamak kolin reuptake'dir (kolin pompası).

- Veziküllerin membranında asetilkolini sitoplazmadan vezikül içine pompalayan veziküler amin pompası bulunur. Bu pompa **<u>vezamikol</u>** adlı bir madde tarafıdnan inhibe edilir.



Sinir ucuna uyarı geldiğinde asetilkolin parsiyel ekzositozla salınıverilir. (Vezikül nöron mmebranıyla birleşir ve asetilkolin boşluğa salıverilir.)

Sinir ucu depolarize olduğunda kalsiyum kanalları açılır, kalsiyum içeri girer ve vezikül membranındaki **<u>sinaptotagmin</u>** ve **<u>sinaptobrevin</u>** adlı proteinlere bağlanır.

Bu kimyasal aracılar kendilerine özgü reseptörleri aktive ederek etkilerini gösterirler.

Sempatik sistemdeki adrenerjik reseptörler, alfa ve beta olarak; parasempatik sistemdeki kolinerjik reseptörler ise nikotinik ve muskarinik olarak iki gruba ayrılırlar.

- Adrenerjik ve kolinerjik reseptörler (nikotinik reseptörler hariç) G proteini ile kenetli reseptör ailesine dahildirler.

- Nikotinik kolinerjik reseptörleri ise iyon kanalı tipi reseptörlerdendir. (Na Kanalı)



## Semptomimetik (Adrenerjik) İlaçlar

Bu ilaçlar sempatik sinir  sisteminin etkilerini taklit eden ilaçlardır. 2 grupta incelenirler:

- Katekolaminler

- Katekolamin olmayanlar



### Katekolaminler

- Adrenalin

- Noradrenalin

- İzoprenalin

- Dopamin

- Dobutamin

İzoprenalin ve dobutamin haricindekiler vücutta sentezlenir.



#### Adrenalin

- Katekolaminlerin prototipidir.

- Adrenal medullada (böbreküstü bezi medullası) sentezlenir.

- Düşük konsantrasyonlarda **<u>beta,</u>** yüksek konsantrasyonlarda **<u>alfa</u>** reseptörleri uyarılır.

- Barsakta bulunan enzimlerce çabuk yıkıldığı için ağızdan kullanılmaz.

- Bir bölgedeki damar yatağında alfa veya beta-2 reseptörleri baskın olamsına göre adrenalin, bazı damar yataklarında vazokontstriksiyon bazılarında ise vazodilatasyon yapar.

- Cilt ve mukoza damarlarında vazokonstriksiyon yaptığı için cilt ve mukoza renginde soluklaşma olur.

- Böbrek damarlarında vazokonstriksiyon yaptığı için böbrek kan akımını azaltır.

- Çizgili kas damarlarında beta-2 reseptörlerin bol olması nedeniyle burda vazodilatasyon yapar ve kan basıncını düşürür.



**<u>Etkileri</u>**

- Düşük dozlarda vazodilatasyon, yüksek dozlarda vazokonstriksiyon yapar.

- Kalbin kasılma gücünü ve atış hızını artırır.

- Mide-barsak kanalında duvar kaslarını gevşetir, hareketliliği azaltır, sfinkterleri kasar, böylece dışkılamayı önleyici etki gösterir.

- Mesanenin duvar kaslatını gevşetikr, sfinkteri kasar, böylece işemeyi önleyici etki gösterir.

- Solunum yollarında düz kasları gevşetir (bronkodiltasyon)

- Uterus düz kasları üzerindeki etkisi hormonal duruma göre değişir. Gebeliğin sonuna doğru ve doğum sırasında beta-2 reseptörler egemen durumda olduğu için bu dönemde gevşeme yapar. Bu dönemler dışında alfa reseptörler aktif olduğu için kasılma yapar.

- İriste alfa reseptörler aracılığıyla kasılma yapar ve midriyazis oluşturur.

- Adrenalin, kan-beyin engelini aşamaz ve SSS'ne giremez.



**<u>Kullanıldığı Durumlar</u>**

- Akut allerjik durumlar ve anaflaktik şok

- Kalp durması

- Açık açılı glokom

- Lokal anesteziklerin etki süresini uzatmak için (vazokonstriksiyon),



**<u>Anafilaktik şok:</u>** Kişinin duyarlı olduğu allerjik bir maddeyle karşılaşması sonucu ortaya çıkan ve lethal olabilen durum.

Ciddi bronkospazm ve hipotansiyon gelişir. Anafilakside ilk yapılacak ve başlıca kullanılan ilaç adrenalindir.

**<u>Glokom:</u>** Göz içi basıncının artması ile oluşan ve zamanla tam bir körlüğe sebep olabilen göz hastalığıdır.

Adrenalin gözde aköz hümörün oluşumunu azaltır ve drenajını artırır. Böylelikle göz içi basıncını azaltır.

![](/home/bt/.config/marktext/images/2021-11-19-16-25-01-image.png)

Resim 2 : Glaucoma (glokom)



**<u>Yan Etkileri</u>**

- Tremor, halsizlik, terleme, anksiyete, taşikardi, korku duygusu, başağrısı, ciltte solukluk, aritmi

- En ciddi yan etkisi hipertansiyon ve aritmidir.

- Göze lokal uygulandığında konjonktiva hiperemisi ve alerjik konjonktivit yapabilir.



**<u>Kontreendikasyonları</u>**

- Koroner kalp hastalığı

- Konjestif kalp yetmezliği

- Hipertiroidizm

- Hipertansiyon

- Taşiaritmiler

- Halojenli hidrokarbonlarla yapılan genel anestezi

- Gebeler



#### Noradrenalin

- Alfa reseptörler üzerindeki etkisi daha belirlidir.

- Koronerler hariç tüm damar yataklarında vazokonstriksiyon yapar.

- Kan basıncını yükseltir.

- Myokardın kasılma hızı ve gücünü artırıcı etkisi çok azdır. Aksine kan basıncını artırması nedeniyle refleks olarak bradikardi yapar.

- Uterusta alfa reseptörleri uyararark kasılma yapar.

- Akut hipotansiyon ve şok durumlarında IV infüzyon şeklinde kullanılır. Örneğin, anestezi sırasında gelişen hipotansiyonun tedavisi için kullanılması makuldur.

- Sadece IV infüzyonla kullanılır.

- Yan etkileri adrenalininkilere benzer.

- İnfüzyon yerinden doku içine kaçarsa cillte nekroz yapar.



#### Dopamin

- Kalbin kasılma gücünü artırır.

- Düşük dozlarda dopaminerjik reseptörleri, doz artırılınca beta-1 reseptörleri, yüksek dozlarda ise alfa reseptörleri etkiler.

- Kardiyojenik şok, septik şok ve bazı kalp yetmezliklerinin tedavisinde kullanılır.

- Sadece IV olarak kullanılır.

- En önemli yan etkisi taşiaritmidir.

- Nöradrenalinde olduğu gibi infüzyon yerinden doku içine kaçarsa ciltte nekroz yapar.



#### Dobutamin

- Sentetik bir katekolamindir.

- Dopaminden farklı olarak kalpteki beta-1 reseptörleri selektif olarak uyarır.

- Kalbin kasılma gücünü ve atış hızını artırır.

- Çeşitli durumlarda ortaya çıkan kalp yetmezliği tedavisinde kullanılır.



#### İzoprenalin

- Sadece beta reseptörleri etkiler.

- Tüm damar yataklarında vazodilatasyon yapar.

- Kan basıncını düşürür.

- Kalbin kasılma gücünü ve atış hızını artırır.

- Solunum yollarını genişletir.

- Kalbi uyarıcı ve solunum yolunu genişletici olarak kullanılır.

- Kalp bloğunun ve ağır bradikardinin acil tedavisinde kullanılır.



### Katekolamin Olmayanlar

**<u>Alfa reseptörleri etkileyenler</u>**

- Hipotansiyonu düzeltmek için kullanılanlar (antihipotansif)

- Burun tıkanıklığı gidericiler (Nazal dekonjestanlar)



**<u>Beta reseptörleri etkileyenler</u>**

- Bronş genişletici olarak kullanılanlar (bronkodilatör)

- Uterus gevşetici etkililer (tokolitik)



#### Alfa Reseptörleri Etkileyenler

##### Antihipotansif Etkililer

- Efedrin

- Fenilefrin

- Metaraminol



###### Efedrin

- Etkileri ve yan etkileri adrenaline benzer.

- Hem sistolitik hem diyastolik kan basıncını yükseltir.

- Bronkodilatör, nazal konjestan olarak kullanılır.

- Enurezis nokturna: gece idrar kaçırma durumlarında da kullanılır.



###### Fenilefrin

- Farmakolojik etki kalıbı bakımından nöradrenaline benzer.

- alfa-1 reseptörleri güçlü bir şekilde uyarır.

- Kan basıncını yükseltir.

- Hipotansif durumların tedavisinde IV olarak kullanılır.

- Burun dekonjestanı ve midriyatik olarak da kullanılmakatadır.



###### Metaraminol

- Etki kalıbı nöradrenaline benzer.

- Özellikle miyokard infarktusuna bağlı hipotansiyonda IV olarak kullanılır.

- Ailevi akdeniz ateşinde (FMF) nöbetleri tetiklediği ve bu nedenle teşhis amaçlı kullanılabileceği bildiirlmiştir.



##### Nazal Dekonjestanlar

- Lokal dekonjestanlar

- Sistemik dekonjestanlar

Nazal dekonjestanlar, burun mukozasındaki damarları daraltarak burundaki şişliği giderirler. Ayrıca sinüslerin ağzı tıkanmışsa onnun açıp sinüs havalanması da sağlarlar. Orta kulak iltihabında ise östaki borusunu açmak amacıyla kullanılabilirler.



###### Lokal Dekonjestanlar

- Burun mukozasına lokal olarak uygulanırlar ve iki grupta incelenirler;

İmidazolin türevleri;

- Nafazolin (Pivanol)

- Tetrahidrazolin (Tyzine)

- Ksilometazolin (Otrivine)

- Oksimetazolin (İliadin)



Alifatik aminler;

- Siklopentamin (Clopane)

- Tuaminoheptan (Tuamin)

- Metilheksamin (Forthane)

- Propilheksedrin (Benzedrex)



Tesirleri lokal veya sistemik yan tesirler şeklinde olabilir.

Lokal yan tesirler;

- Burun mukozasında iğnelenme, yanma, kuruma

- Rebound konjesyon; loakl dekonjestanlar 5 günden fazla sürede kullanılırsa burun mukozasında şişme yaparlar. Daha fazla kullanmak gerekiyorsa oral dekonjestanlara geçilmelidir.



Sistemik yan tesirler;

- Aşırı dozda uygulandığında genelde bebek ve çocuklarda görülür.

- Taşikardi

- Solukluk

- Sinirlilik

- Bulantı

- Baş ağrısı



**<u>NOT:</u>** Nazal dekonjestan solüsyonları hastalık geçtikten sonra tekrar kullanmak amacıyla saklanmamalıdır. Çünkü bakterilerle çok kolay kontamine olabilmektedirler.



###### Sistemik Dekonjestanlar

- Ağız yolundan kullanılırlar.

- Psödoefedrin

- Fenilpropanolamin

- Sistemik dekonjestanların etkisi lokal olanlara göre daha geç başalr ve burun mukozasıdna daha zayıf etkili bir dekonjesyona yol açar.

Fakat yine de lokal dekonjestanlara göre üstünlükleri vardır;

- Burun mukozasının her tarafına, sinüsler dahil dekonjesyon uygularlar.

- Daha uzun süren bir dekonjesyon yaparlar.

- Burun mukozasını daha az tahriş ederler.



**<u>Psödoefedrin</u>**

- 2 yaş altında genellikle kullanılmaz.

- Ağız kuruluğu, çarpıntı, anksiyete ve huzursuzluk yapabilir.



**<u>Fenilpropanolamin:</u>**

- 8 yaşından küçük çocuklara tavsiye edilmez.

- Beraberinde kafeinli içeceklerin fazla kullanılmaması önerilir. Kafeinle alınırsa hipertansif etkisi artar.



#### Beta Reseptörleri Etkileyenler

##### Bronkodilatör Etkiler

- Adrenalin

- Salbutamol

- Terbutalin

- Bronkodilatör etkili olanlar astım tedavisinde kullanılırlar.

Salbutamol ve terbutalin beta-2 reseptörlerini selektif olarak uyarır.

Adrenalin hem beta-1 hem de beta-2 reseptörleri uyarır.



###### Adrenalin

- beta-2 reseptörleri uyararak bronkodilatasyona neden olur.

- Adrenalin akut astım krizinde ilk tercih edilecek ilaçlardan değildir. Çünkü kalpteki beta-1 reseptörleri de etkilemesi nedeniyle kardiyovasküler yan etkiler gösterebilmektedir. Bu nedenle daha fazla bronkodilatör etki elde etmek gerektiğinde adrenalin dozu daha fazla artırılamamaktadır.

- Anafilaktik şokta gelişen bronkospazmın tedavisinde ise ilk tercih edilmesi gereken ilaçtır. Çünkü alfa reseptörleri de etkilemesi nedeniyle kan basıncını artırarak şok tablosunu düzeltir.



###### Salbutamol

- Akut bronşiyal astım nöbetlerinin tedavisi için aerosol şeklinde kullanılır.

- Kısa etki sürelidir (4-8 saat)

- IV enjeksiyonla da kullanılabilir.

- Astım nöbetlerinin profilaksisi için tercih edilmez.

- Euphoria yapabilir. Bu nedenle astım hastası olmayanlar tarafından kötüye kullanımı olabilmektedir.



###### Terbutalin

- Etki profili bakımından salbutamole benzer.

- Akut bronşiyal astım nöbetlerinin tedavisi için inhalasyonla veya injeksiyonla kullanılır.

- Kısa etki sürelidir. (4 sa)

- En sık yan etkisi tremordur.



###### Salmeterol

- Astımın kronik tedavisinde nöbetlerin önlenmesi için kullanılır.

- Uzun sürelidir (10-12 sa)

- Kronik bronşitli ve amfizemli hastalarda da kullanılabilir.

- Hastalarda tremor, başağrısı ve başdönmesi yapabilir.



###### Formoterol

- Salmeterol gibi uzun etkili bir ilaçtır.



##### Tokolitik Etkiler (Uterus gevşetici)

###### Ritodrin

- Erken doğum eylemini durdurmak için kullanılır. Bu işleme tokoliz adı verilir.

- IV olarak kullanılır.

- IV kesildikten sonra oral yoldan verilmeye devam edilir.



Diğer;

- Alkol

- Magnezyum sülfat

- Prostaglandin sentez inhibitörleri



### Semptomimetik İlaçların Endikasyonları

#### Vazokonstriktör Etkileri Nedeniyle Kullanıldıkları Durumlar

- Genel anestezi, spinal anestezi, SSS depresanı ilaçlarla zehirlenmelerde oluşan hipotansiyon tedavisinde kullanılırlar.

- Bu amaçla metoksamin, fenilefrin, metaraminol, efedrin IV veya IM olarak kullanılabilir. Bu durumlarda IV infüzyonla nöradrenalin de verilebilir.

- Nazal dekonjesyon amacıyla kullanılabilirler.

- Lokal anesteziklerin solüsyonlarına katılırlar. Bu amaçla adrenalin, nöradrenalin, fenilefrin kullanılabilir.

- Cİlt ve mukozalarda oluşan yüzeysel kanamaların tedavisinde kanayan bölgeye adrenalin solüsyonuna batırılmış gazlı bez konulabilir. Ancak toplam adrenalin dozu 1mg'yi geçmemelidir.



#### Düz Kas Gevşetici Etkileri Nedeniyle Kullanıldıkları Durumlar

- Erken doğum eyleminin durdurulması veya önlenmesi amacıyla beta-2 reseptörleri selektif olarak uyaran ilaçlar kullanılır. Ritodrin bu ilaçlardan en çok tercih edilenidir. Çünkü en selektif olan ve en az yan tesir gösterendir.

- Ayrıca bu amaçla salbutamol ve terbutalin de kullanılabilir.

- Dismenore tedavisi: beta-2 reseptörleri selektif olarak uyaran ilaçlar aspirin veya diğer NSAII ile birlikte kullanılabilirler.

- Enurezis nokturna tedavisinde kullanılır.



#### Kalp Üzerindeki Stimülan Etkileri Nedeniyle Kullanıldıkları Durumlar

- Kardiyak resusitasyonda adrenalin IV ile kullanılır.

- Akut konjestif kalp yetmezliğinin tedavisinde dopamin veya doputamin IV infüzyonla kullanılabilir.



#### Şok Tedavisinde Kullanıldıkları Durumlar

- Şok tedavisinde amaç hayati otganlara kan akımının sağlanmasıdır.

- Şok tedavisinde anaflaktik şok hariç sempatomimetik ilaçlar ilk seçenek olarak kullanılmazlar, diğer ilaçlara yardımcı olarak kullanılırlar.



#### Alerjik Hastalıklarda Kullanıldıkları Durumlar

- Astım tedavisinde kullanılırlar.

- Anaflaktik şok

- Ürtiker ve anjiyoödem IM veya SC adrenalin kullanılır.



#### Midriyatik Olarak Kullanıldıkları Durumlar

- Bu amaçla fenilefrin, efedrin kullanılabilir.

Oftalmolojide midriyazis (pupil büyümesi) oluşturma amaçlarından bazıları:

- Göz muayenesi

- Göziçi cerrahi girişim

- Anterior üveitte irisin lense yapışmasını önlemek amacıyla



#### Glokom Tedavisinde Kullanımları

- Açık açılı glokom tedavisinde adrenalin ve dipivefrin kullanılır.

- Semptomimetik ilaçlar kronik dar açılı glokom tedavisinde ise kontreendikedirler. Çünkü midriyazis yaparak glokom krizine yol açabilirler.
