# İskemi, İnfarktüs ve İnflammatuvar Cevap

İskemi, dokulara gerekli olan oksijen eksikliğine neden olan, dokuya gelen kanın azalmasıdır. Dokularda hasara ve disfonksiyona sebep olur. <u>İnfarktüs</u> ise bölgesel iskemidir. Arteriyel tromboz veya arteriyel emboli yaygın sebeplerindendir.

**İnfarktüs Morfolojisi**

İnfarktlar, rengine veya enfeksiyon varlığı/yokluğuna göre sınıflandırılır.

- Kırmızı İnfarkt : Venöz obstruksiyon (testiküler torsiyon), gevşek, süngerimsi dokular (akciğer), ikili kanlanmaya sahip olan organlar (akciğer ve ince barsak), arteriyel tıkanıklık sonrası yeniden kanlanma durumunda...
- Beyaz İnfarkt : Daha çok solid organlarda, end-arteriyel kanlanması olanlarda (kalp, dalak, böbrek)
- Septik İnfarkt : Enfekte kalp kapağından kopan vejetasyonlar, mikroorganizma kümeleri ve nekrotik doku. Hemen hemen her zaman apse gelişimine sebep olur ve inflamatuar yanıt yüksektir.

Taze enfarktlar, kötü sınırlı ve hafif kanamalıdır. Dominant histolojik görüntü <u>iskemik koagülatif nekrozdur</u>. 

Vasküler oklüzyon, hastanın ölümden dakikalar önce olmuş ise morfoloji tam olarak oturmaz. Nekrozun mikroskopik kanıtları 4-12 saate anca çıkar.

**NOT:** Beyin ve santral sinir sisteminde infarkt, likefaktik nekroz ile sonuçlanır.

![image-20211108170355706](/home/bt/.config/Typora/typora-user-images/image-20211108170355706.png)

Resim 1.1 : Kırmızı infarkt

![image-20211108170416513](/home/bt/.config/Typora/typora-user-images/image-20211108170416513.png)

Resim 1.2 : Beyaz infarkt

![image-20211108170452788](/home/bt/.config/Typora/typora-user-images/image-20211108170452788.png)

Resim 1.3 : Likefaktif nekroz

**İnfarkt gelişimine etki eden faktörler:**

- Vasküler Anatomi : Alternatif kan akımına sahip organlar, doku hasarına daha dirençlidir. Böbrek, dalak gibi tek damarlanması olan, son arteryel kanlanma içeren organlarda obstrüksiyon genelde doku ölümü ile sonuçlanır.
- Tıkanma Oranı : Yavaş gelişen tıkanıklıkta alternatif perfüzyon yolları infarktı engeller.
- Dokunun hipoksiye duyarlılığı : Nöronlorda 3-4 dkda irreversible hasar. Myokard hücreleri 20-30 dk. Fibroblastlar saatlerce.
- Kanın O2 içeriği : Anemik, hipoksik hastalarda tıkanma ile daha kolay infarkt gelişebilir.

**İnflamasyon**

Mikrop ya da doku hasarı gibi zedeleyici etkenlere, lökositlerin göçü ve aktivasyonu gibi sistemik yanıtlardan oluşan kompleks bir reaksiyondur.

![image-20211108171042292](/home/bt/.config/Typora/typora-user-images/image-20211108171042292.png)

Resim 2.1 : İnflamatuvar cevap infografiği

- Akut inflamasyon : Hızlı başlar, birkaç saat ya da gün gibi göreceli olarak kısa sürer. Ana özelliği ise, plazma sıvısı ve proteinlerinin eksüdasyonu (<u>ödem</u>) ve baskın olarak <u>nötrofillerden</u> oluşan lökosit göçüdür.

Akut inflamasyon prosesinin 3 ana komponenti vardır : 

- Vasküler dilatasyon ve artmış kan akımı
- Plazma sıvı ve proteinlerinin damar dışına çıkışı (ekstravazasyon) ve birikimi (ödem)
- Zedelenme bölgesine lökosit göçü (migrasyon) ve birikimi

![image-20211108171435521](/home/bt/.config/Typora/typora-user-images/image-20211108171435521.png)

![image-20211108171442815](/home/bt/.config/Typora/typora-user-images/image-20211108171442815.png)

Resim 2.2 ve 2.3 : Normal kapiller yatak ve inflamatuvar kapiller yatak

**Neler İnflamatuar Cevabı Tetikler?**

- Enfeksiyonlar
- Travma
- Fiziksel ve kimyasal (xeno)etkenler
- Doku nekrozu
- Yabancı cisimler
- İmmün reaksiyonlar

**İnflamatuar cevapta vasküler değişiklikler:**

Birkaç saniye süren arteriol kasılmasından sonra ortaya çıkan akut inflamasyonun en erken bulgularından biri vazodilatasyondur. Önce **arteriollerde başlar** ve **sonrasında kapiller yatakların açılışı** gerçekleşir. Böylece kan akımı artışı sağlanır ve sıcaklık, kızarıklık oluşur. **Histamin ve nitrik oksid** gibi mediatörlerin damar düz kasına olan etkisi bu gelişmelerde rol alır. 

**Staz** : Sıvı kaybı ile kan yoğunlaşır ve viskozitesi artar. Daha yavaş kan akımı ile karakterize <u>Staz</u> meydana gelir.

Staz oluşunca öncelikle nötrofiller olmak üzere lökositler; damar endoteli boyunca birikir, daha sonra endotele yapışır ve son olarak vasküler duvar boyunca **<u>intertisyel dokuya</u>** göç ederler.

**İnflamatuar cevapta hücresel olaylar: Lökosit ekstravazasyonu ve fagositoz**

1. Lümende: Marjnasyon, yuvarlanma, endotele adezyon
2. Endotel boyunca göç (transmigrasyon)
3. Kemotaktik uyaranlara interstisiyel dokuya göç

**Marjinasyon ve yuvarlanma:** Staza bağlı lökositler endolete yaklaşır. Ardından, lökositler endotelyal yüzeyde, yol boyunca geçici olarak yapışarak yuvarlanırlar. Bu prosese yuvarlanma (rolling) denir.

Yuvarlanmadaki nispeten geçici ve gevşek adezyonlar, **<u>selektin</u>** ailesine bağlı moleküllerce sağlanır. Bu reseptörler endotel ve lökositler üzerinde bulunur. Selektinler aynı zamanda seçilmiş bazı şekerleri bağlayan ekstraselüler moleküllerdir.

Bu selektinler:

- Endotele sınırlı E-selektin
- Endotel ve trombositlerde bulunan P-selektin
- Çoğu lökosit yüzeyinde bulunan L-selektin

**Adezyon ve Transmigrasyon:**  Adezyon büyük oranda lökositlerin hücre yüzeylerinde bulunan çeşitli integrinlere bağlanan endotelyal adezyon moleküllerince düzenlenir. (ICAM-1 VCAM-1) Bu integrinler normalde lökosit plazma membranlarında mevcut olmalarına karşın, lökositler kemotaktik ajanlar veya diğer uyaranlarla uyarılıncaya kadar uygun ligandlarına bağlanmazlar.

Endotel yüzeyine sıkı bağlanmayı takiben lökositler hücreler arasındaki bağlantılar arasından göç ederler. Bu hücreyi hücreye bağlayıcı adezyon molekülü olan **PECAM-I** veya CD31'in bu olayda rolü vardır.

***Endotelyal bağlantılar boyunca ilerleyen lökositler daha sonra salgıladıkları kollajenazlar aracılığıyla bazal membranı fokal olarak delerek geçerler.

![image-20211115214229257](/home/bt/.config/Typora/typora-user-images/image-20211115214229257.png)

Resim 2.4 : Nötrofillerin kollajenazlar aracılığıyla ekstravazasyonları

Çoğu akut inflamasyon tipinde ilk 6-24 saat içinde baskın hücreler nötrofillerdir. 24-48 saatte bunlar monositlerle yer değiştirirler. Bu durumun nedeni; nötrofillerin kanda sayıca daha fazla bulunması, kemokinlere daha hızlı yanıt vermezi, adezyon moleküllerine daha sıkı tutunabilmeleridir.

**Kemotaksis**

Ekstravazasyon sonraso lökositlerin zedelenme bölgesine doğru göç etmesidir. Hem eksojen hem endojen maddeler kemoatraktan gibi hareket edebilir. En yaygın eksojen ürünler N-formil metionin taşıyan **<u>bakteriyel ürünlerdir.</u>**

- Komplemen sistem komponentlerinden <u>**C5a**</u>
- Lipooksijenaz yolak ürünler özellikle **<u>LTB4</u>**
- Özellikle kemokin ailesinden olan sitokinler; **<u>IL8</u>**

Kemotaktik uyarı ile hücre içinde artan kalsiyum hücre iskeletindeki kontraktil elemanları (aktin ve miyozin) hareketlendirir.

Lökositler psödopod denen ayakçıklarla dokuya tutunur ve hücrenin geri kalanı arkasından gelir.

**Fagositoz**

Kemotaksisten sonra lökositler **<u>opsonizan</u>** maddelerle işaretlenmiş partikülleri tanır, fagositik bir vakuolle sarar, fagosite eder ve hücre içerisinde parçalayarak öldürür. Başlıca opsoninler:

- Kompleman C3b
- İmmünoglobulinlerin Fc parçası (özellikle IgG)
- Plazma lektinleri (mannoz bağlayıcı lektin, fibronektin, CRP)

**Akut inflamasyonun durdurulması**

Lökositlerin yan etki olarak yol açtığı doku hasarının durdurulması için inflamatuar yanıtın sonlandırılması gerekir.

- Araşidonik asitten proinflamatuar lökotrienlerin üretiminden, antiinflamatuar lipoksinlerin üretimine dönüş
- Makrofajlardan ve diğer hücrelerden antiinflamatuar sitokin olan **<u>TGF-Beta</u>** salınımı
- Makrofajlarda TNF üretimini durduracak nöral impulslar (kolinnerjik deşarj)



# Akut İnflamasyonun Morfolojik Paternleri

- Seröz inflamasyon

- Fibrinöz inflamasyon

- Pürülen (süpüratif) inflamasyon

- Ülser



## Seröz İnflamasyon

- Hücreden fakir bir sıvının, hücre zedelenmesinin olduğu yere ya da periton, plevra perikard ile örtülü vücut boşluklarına birikmesidir.

- Enfekte değildir ve çok miktarda lökosit içermez

- Sıvının vücut boşluklarında birikmesine **<u>effüzyon</u>** denir.

- Yanık sonrası deride oluşan bül örnek verilebilir.



![](/home/bt/.config/marktext/images/2021-11-22-22-07-31-image.png)

Resim 2 : Kontakt dermatite bağlı olan blisterler



## Fibrinöz İnflamasyon

- Ağır zedelenmelerde vasküler geçirgenlik daha fazla artar ve fibrinojen gibi büyük moleküller vasküler bariyeri geçer, ekstravasküler alanda fibrin depolanması görülür.

- Fibrinöz eksuda vücut boşluklarını döşeyen dokuların (meninks, perikard) karakteristik infalamasyonudur.



![](/home/bt/.config/marktext/images/2021-11-22-22-09-40-image.png)

Resim 3 : Fibrinöz inflamasyon



## Süpüratif (Pürülan) Enflamasyon

- Fazla miktarda püy veya nötrofiller, nekrotik hücreler ve ödem sıvısının oluşturduğu pürülan eksudadan meydana gelir.

- Abse; bir doku organ veya sınırlandırılmış bir boşluk içinde gömülmüş süpürasyon tarafından oluşturulan pürülan inflamatuar dokunun lokalize birikimleridir.



![](/home/bt/.config/marktext/images/2021-11-22-22-11-57-image.png)

Resim 4 : Pürülan (süpüratif) inflamasyon



## Ülser

- Organların veya dokuların yüzeyinde inflamatuvar nekrotik dokunun kaybı veya dökülmesi ile oluşan lokal defekt veya çokme alanıdır.

- En iyi örneği akut ve kronik inflamasyonun bir arada görüldüğü mide veya duodenumdaki peptik ülserdir.



![](/home/bt/.config/marktext/images/2021-11-22-22-13-06-image.png)

Resim 5 : Ülseratif inflamasyon



## Psödomembranöz İnflamasyon

- Mukozal yüzeylerin difteri basilinin toksini gibi nekrotizan ajanlarla zedelenmesi sonucu oluşur.

- Plazma sıvısı erode yüzeyden dışarı sızar ve nekrotik epitelin yüzeyinde koagüle olur. Epitel fibrinöz eksuda ile sarmalanır ve membran benzeri görüntü ortaya çıkar.



![](/home/bt/.config/marktext/images/2021-11-22-22-15-46-image.png)

Resim 6 : Psödomembranöz inflamasyon



## Selülit (Diffüz inflamasyon)

- Sınırlandırılmış olarak izlenen apse formasyonunun aksine diffüz inflamatuar lezyondur.

- Flegmenöz inflamasyon da denir.

- İnflamasyon apseleşmeden dolayı dokuya ilerler.



# İnflamasyonda Kimyasal Mediatörler

- Mediyatörler, inflamatuar reaksiyonu başlatmada ve düzenlemede görevli maddelerdir.



Akut inflamasyonun en önemli mediatörleri;

- Vazoaktif aminler

- Lipid ürünleri (prostaglandinler ve lökotrienler)

- Sitokinler

- Kompleman aktivasyon ürünleri

---

Mediatörler hücreler tarafından sekrete edilebilir veya plazma proteinlerinden üretilebilir.

Akut enflamasyonun mediatörlerini üreten başlıca hücreler;

- Makrofajlar

- Dendritik hücreler

- Mast hücreleri

---

- Mediyatörlerin çoğu kısa ömürlüdür. Kısa sürede bozulurlar ya da enzimlerle inaktive edilirler.

- Bir mediyatör diğer mediyatörleri stimüle edip kaskat reaksiyonuna sebep olabilir.



## Vazoaktif Aminler (Histamin ve Serotonin)

- En zengin histamin kaynağı mast hücreleridir. Aynı zamanda bazofil ve trombositlerde de bulunur.

- Arteriollerde genişlemeye ve venüllerde geçirgenlik artışına sebep olur.

- Bu etkisini endotel hücreleri üzerindeki **<u>H1 reseptörlerine</u>** bağlanarak gerçekleştirir.

- Böylece venüler endotelyal kontraksiyon ile interselüler bağlantıları açar.



Serotonin de histamine benzer bir aktiviteye sahiptir. Trombositlerde ve enterokromaffin hücrelerde bulunur.



## Araşidonik Asit Metabolitleri (Prostaglandinler ve Lökotrienler)

- Araşidonik asit hücre membranındaki fosfolipidlerden **<u>fosfolipaz A2</u>** enzimi ile üretilen ve üretim bölgesinde lokal etkili olan kısa sürede elimine edilen yapılardır.



Araşidonik asitten;  **<u>éééééééééééééééééééééééééééééééééééééééééééé</u>**

- 5-lipooksijenaz yoli ile Lökotrienler

- Siklooksijenaz yolu ile Prostoglandinler sentezlenir



### Prostaglandin ve Lökotrienler

- Mast hücreleri, makrofajlar ve diğer birçok hücrede üretilebilirler.

- Prostaglandinlerin lokal etkileri yanı sıra inflamasyondaki ağrı ve ateşin patogenezinde de yer alırlar.

- Lökotrienler lökosit ve mast hücrelerinden üretilir.



![](/home/bt/.config/marktext/images/2021-11-22-22-32-56-image.png)

Resim 6 : Prostaglandin ve lökotrienlerin etkileri



### Lipoksinler

Araşidonik asitten, lipooksijenaz yolağı üzerinden üretilirler. Ancak prostaglandin ve lökotrienlerin aksine, lökositlerin ortama gelmesini önleyerek inflamasyonun supresyonunda görev alır.

**INFLAMASYONUNe SUPRESYONU**



### Prostaglandin ve lökotrienlerin farmakolojik inhibitörleri

- Sİklooksijenaz inhibitörleri: Aspirin ve diğer NSAI

- Lipooksijenaz inhibitörleri: Zileuton gibi astım tedavisinde kullanılan ilaçlar

- Kortikosteroidler

- Lökotrien reseptör antagonistleri: Montelukast (astım)



### Sitokin ve Kemokinler

- Sitokinler immün cevabın regülasyonunu gerçekleştiren, lenfosit ve makrofajlar başta olmak üzere bir çok hücre arasındaki etkileşimi sağlayan kısa etkili proteinlerdir.

- Kemokinler **<u>kemotaksisi</u>** sağlayan sitokinlerdir. En önemli örneği **<u>IL-8'dir</u>**.



### Tümör Nekroz Faktörü (TNF) ve İnterlökoin 1 (IL-1)

- Lökositlerin migrasyon ve adezyonunda önemli rol oynar.

- Endotelyal aktivasyon

- Lökosit ve diğer hücrelerin aktivasyonu

- Sistemik akut faz yanıtı (ateş, sepsis ve kaşeksi)



TNF antagonistleri kronik enflamatuar hastalıkların tedavisinde kullanılır. Romatoid artirit, pzöriyasiz, inflamatuar barsak hastalıkları gibi..



### Kemokinler

Lökositlere kemoatraktan olarak görev yaparlar.

- C-X-C kemokinler (alpha kemokinler): Primer olarak nötrofiller üzerinde etki gösterirler. İnterlökin 8 bu grubun tipik bir üyesidir.

- C-C kemokinler (beta kemokinler): Genellikle monositleri, eozinofilleri, bazofilleri ve lenfositleri çeker. Fakat nötrofiller için atraktan değildir. Eozin ise seçici olarak eozinofilleri çeker.

- C kemokinler (gamma kemokinler): Görece lenfositler için spesifiktir.

- CX3C kemokinler: Tek üyesi fraktalkindir. Monositler ve T hücrelerinin güçlü adezyonunu sağlar.



### Kompleman Sistemi

- Kompleman komponentleri C1'den C9'a kadar karaciğerde yapılır ve plazmada inaktif halde bulunur.



Kompleman; klasik, alternatif ve lektin yolu olarak 3 şekilde aktive olabilir ve bu 3 yolun **<u>en önemli sonucu C3 aktivasyonudur.</u>** 

- Klasik yol: IgM ve IgG içeren immünokomplekslerle aktive olur.

- Alternatif yol: Endotoksinler, IgA ile aktive olur ve properdin, faktör B ve faktör D gibi moleküllerin de katılımı gerekir.

- Lektin bağımlı aktivasyon: Karaciğerde sentezlenen MBL ve VRP, bazı bakteri ve mantarların yüzeyine bağlanarak klasik yola benzer bir şekilde kompleman sistemini aktive eder.



### Diğer Mediyatörler

#### Trombosit Aktive Edici Faktör (PAF)

- Membran kaynaklı ve fosfolipidlerden fosfolipaz A2 etkisi ile açığa çıkan ve bir çok etkiye sahip bir mediyatördür.

- Trombosit agregasyonu yapar.

- Hem vazokonstriksiyon, hem vazodilatasyon yapar ayrıca bronkospazm yapar. **<u>!!!!!</u>** 

- Çok düşük konsantrasyonlarda histaminden 100-10000 kat fazla vazodilatasyon ve venüler permabilite artışına neden olur.



#### Koagülasyon Sistemi

Trombin aktivasyonu ve fibrin oluşumunda birbirleri ile birleşen 2 ayrı yolaktan oluşur.

- Pıhtılaşma sistemi karaciğer tarafından sentezlenen Hegaman Faktör (FXII) ile başlatılır.

- Proteaz olan trombin koagülasyon sistemi ve inflamasyon arasaındaki bağlantıyı oluşturur.

- Trombin dolaşımdaki çözülebilen fibrinojeni çözülemeyen fibrin pıhtısı oluşturmak üzere yıkan bir enzimdir ve majör koagülasyon proteazıdır ve oluşan fibrin ürünleri vasküler permabiliteyi artırır.

- FXIIa pıhtılaşmayı (Haegeman Faktör) uyardığı anda fibrinolitik sistemi de aktive edebilir. Bu kaskat pıhıtlaşmayı ters yönde dengeler.



#### Kinin Sistemi

- Kininojen adı verilen plazma proteinlerinden, kallikrein adı verilen özel proteazların aktivitesi sonucu vazoaktif peptidler üretir.

- Bu yol Haegeman Faktör (FXII) aktivasyonuyla başlar.

- Kinin sisteminin aktivasyonu **<u>bradikinin</u>** salınımı ile sonuçlanır.



**<u>Bradikinin:</u>** Vasküler geçirgenliği arttırır, düz kasların kasılmasına, kan damarlarının dilatasyonuna ve deriye enjekte edildiğinde ağrıya neden olur.



#### Nöropeptitler

- İnflamasyonda 2 major nöropeptid rol oynar; Substans P ve nörokinin

- Substans P akciğer ve GİS'te sinir liflerinde bol miktarda bulunmaktadır.



Substans P fonksiyonları;

- Ağrı sinyallerinin iletilmesi

- Vasküler permabilite artışı

- İmmün ve endokrin hücrelerde sekresyonun uyarılması

- Kan basıncı regülasyonu



![](/home/bt/.config/marktext/images/2021-11-22-22-56-36-image.png)

Resim 7 : İnfodump



# Anti-İnflamatuar Ajanlar

Akut inflamasyonun sonlanmasında 3 adım söz konusudur. Rezolüsyon, organizasyon ve kronik enflamasyon (progresyon). Anti-enflamatuar ajanların genel gruplandırılması da şu şekildedir;

- TGF-beta

- Interlökin 10, İnterlökin 4, İnterlökin 13

- Lipoksinler

- Resolvin

- NO



## Kronik Enflamasyon

- Çeşitli kombinasyonlarda inflamasyon, doku hasarı ve onarım girişimlerinin beraber olduğu uzun süreli bir yanıttırç

- Akut inflamasyonu tabip edebileceği gibi direkt kronik inflamasyon olarak başlayabilir.

- Kronik inflamasyon; çeşitli mikroorganizmalarla persistan infeksiyon (tüberküloz basili, treponema pallidum), eksojen veya endojen toksik ajanlara maruziyet (silikozis, ateroskleroz), otoimmünite (romatoid artrit, lupus eritematozus) durumlarında gelişebilir.



### Morfolojik Özellikleri

- Mononükleer hücre infiltrasyonu (makrofaj, lenfosit ve plazma hücreleri)

- Doku yıkımı (uzun süren inflamasyon sebebiyle ya da incitici ajanın persistansı sebebiyle)

- Onarım girişimleri (zarar gören doku yerine konnektif doku geçmesi, anjiogenez ve fibrozis ile)



### Kronik Enflamasyonda Görevli Hücreler ve Mediyatörler

- Makrofaj, kronik inflamasyonun en önemli hücresi

- Monositler kandan çeşitli dokulara geçer ve makrofajlara doğru diferansiye olur.

- T-lenfositler ve NK hücrelerden salınan sitokinler (IFN-gamma) bu diferansiyonda rol alır.

- Kronik inflamasyondaki diğer hücre tipleri; Lenfositler, eozinofiller, mast hücreleri



#### Makrofajın Görevleri

- Mikropları ve ölü dokuyu fagosite eder ve yok eder.

- Doku onarımını başlatır.

- İnflamatuvar mediyatörler salgılar (TNF, IL1, kemokinler gibi)

- T lenfositlerine antijen gösterir ve T hücrelerinden gelen sinyallere yanıt verir.



![](/home/bt/.config/marktext/images/2021-11-23-00-05-03-image.png)

Resim 8 : Makrofaj aktivasyonu (T-lenfositlerinden Sitokin IFN-gamma aracılığıyla ve mikrop, ölü hücre vs. dolayısıyla)



##### Makrofajın Bazı Organlardaki Özel İsimleri

- Karaciğer - Kupfer hücreleri

- Dalak ve lenf nodu - Sinüs histiyositleri

- Santral sinir sistemi - Mikroglial hücreler

- Akciğer - Alveoler makrofaj



#### Lenfositler

- Mikroplar ve diğer çevresel antijenler T ve B lenfositleri aktive eder, kronik enflamasyonu daha da amplifiye eder.

- Lenfositler otoimmün ve hipersensitivite hastalıklarında olduğu gibi, kronik enflamasyonda baskın popülasyon olabilir.



#### Eozinofil

- IgE aracılıklı immün reaksiyonlarda ve parazitik infeksiyonlarda bolca görülür.

- Granülleri majör bazik protein içerir, parazitik infeksiyonların sınırlanmasında rol alır.



#### Mast Hücreleri

- Bağ dokuda yaygın bulunur.

- Mast hücreleri yüzeyllerinde IgE antikorunun Fc kısmına bağlanan reseptörü eksprese ederler.

- IgE bu reseptöre bağlanır ve mast hücrelerinin granülasyonu ile mediyatörler salınır.

- Bu yanıt böcek ısırığı, yiyecekler ve ilaçlara bağlı anaflaktik reaksiyonlarda görülür ve sıklıkla ciddi sonuçlar doğurur.

- Kronik inflamasyonda ise fibrozise katkıda bulunan sitokinler üretir.

---

Nötrofiller akut inflamasyonun karakteristik hücreleri olmasına rağmen, birçok kronik inflamasyonda da uzun süre görülebilirler.

Aynı zamanda akciğerde sigaraya ve diğer irritan uyaranlara bağlı kronik zedelenmede de önemli hücrelerdir. Bu tür inflamasyona aktif kronik inflamasyon denir.



## Granülomatöz Enflamasyon

- Kronik inflamasyonun farklı bir paternidir ve temel hücresi epiteloid histiyositlerdir.

- Bu epiteloid hücreler kümeleşip granülom oluşturur.

- IFN-gamma makrofajları epiteloid histiyosite, epitelit histiyositleride dev hücrelere dönüştüren major sitokindir.

- Langhans tipi dev hücre, yabancı cisim tipi dev hücre

- Bu iki hücre tipi arasında fonksiyonel bir fark yoktur, sadece morfolojik fark vardır.



![](/home/bt/.config/marktext/images/2021-11-23-00-14-37-image.png)

Resim 9 : Granülomatoz inflamasyon örnekleri
