# Diş ve Kemik İnfeksiyonları

- Diş çürükleri diş, tükrük içeriği ve mikroflora ile diyetteki eksternal floranın rol oynadığı multifaktöriyel bir hastalıktır.

- Bakteri mine yüzeyine penetre olduktan sonra hastalık dentin ve pulpaya geçer. Eğer önlem alınmazsa dişte hasar başlar.

- Çürük aktivitesi şeker tüketimine bağlı olarak sosyal ve coğrafik bölgelere göre değişir.

- Endüstriyel ülkelerde diyetteki yüksek karbonhidrat nedeniyle daha çok rastlanır.

**<u>Çürüğün Histopatolojisi</u>**

- Dekalsifiye olmamış diş kesitlerinde pulpaya ulaşmamış ileri dönem dentin çürüklerinde 5 mikroskobik zon izlenir.

- Zon I --> En derin zondur. Yağlı dejenerasyon görülür. Bakteriyel enzimler dental tübüllerde hücre membranının organik komponenti olan dentin ve lipidleri parçalanır.

- Zon II --> Translusent zon demineralize zondan açığa çıkan kalsifiye tuzların tekrar depolanması nedeniyle dentinal tübüller sklerotiktir ve hipermineralize dentin bandı oluşur.

- Zon III --> Demineralizasyon. Dentin bakteriyel enzim aktivitesi nedeniyle normalden daha yumuşaktır.

- Zon IV --> Kahverengi renk değişikliği. Mineral içeriğin azalmasıyla izlenir.

- Zon V --> Kavitasyon

![](/home/bt/.config/marktext/images/2022-03-26-21-04-51-image.png)

### Pulpa İnflamasyonları (Pulpitis)

- Çürüklerle pulpaya ulaşan bakteriler, akut ve kronik pulpal yaralanmalar, ısı ve kimyasal etkenler pulpitis oluşumuna sebep olabilir.

- 2 evreden oluşur: Reversibl evre (hiperemi), irreversibl evre (önce seröz, sonra pürülan pulpit)

#### Reversibl Pulpitis

- Başlangıç evresindeki diş çürüklerinde ısı değişiklikleri, tatlı ve ekşi yiyecekler, kimyasal uyarıcılar ve travmalar ani ve kısa süreli ağrı oluşturur. Etken ortadan kalkarsa ağrı da kaybolur.

- Histolojik olarak ödem, hiperemi ve seyrek inflamatuar hücre birikimleri izlenir. Yaralanma bölgesi altında tersiyer dentin oluşturulur. Etyolojik faktörler elimine edilerek tedavi edilir.

#### İrreversibl Pulpitis

- Derin diş çürükleri olan hastada ısı, tatlı ve ekşi yiyeceklerle başlayan ağrı stimulus kalksa da devam eder.

- Seröz pulpitis evresinde özellikle soğuk ağrı oluşumunda etkilidir.

- Ağrı kendiliğinden ve yatarken de başlayabilir.

- Önceleri ağrı dişe lokalizedir. Sonrasında ağrıyan dişi lokalize etmek mümkün değildir.

- Pürülan evrede zonklama tarzında ağrı, gece uyuyamama, ısı ile ağrı artması, soğuk ile ağrı azalması izlenir.

- Histopatolojik olarak ödem, konjesyon ile polimorf nüveli lökosit eksudasyonui makrofaj birikimleri ve nekroz izlenir.

#### Ülseratif ve Hiperplastik Pulpitis

- Çürüğe bağlı olarak ekspoze olmuş pulpa dokularında inflamasyon ve tamir olayına bağlı granülasyon dokusu gelişimi izlenir.

- Öncelikle çocuklarda molar dişler etkiler.

- Bu dişlerde pulpa açık olduğu için ağrı olmaz.

- Ekspoze olmuş pulpa dokusunda granülasyon dokusu gelişimi bazen aşırı olur ve pulpa odasından taşarak diş kronu yüzeyinde kabarık, kanamalı bir yapı halinde izlenebilir. Buna pulpa polibi denir. 

- Bu hiperplastik nodül yüzeyi stratifiye skuamöz epitel ile örtülüdür.

![](/home/bt/.config/marktext/images/2022-03-26-21-11-46-image.png)

- Klinik olarak eğer polip epitel ile örtülü değilse veya ülsere ise kırmızı olarak görülür. Diğer durumlarda oral doku ile aynı renktedir.

#### Pulpal Nekroz

- Pulpayı etkileyen inflamatuar olaylar ve travmalara bağlı iskemi sonucu izlenir.

- Pulpa nekrozu bakteriyel etkenlerin oluşturduğu sıklıkla pulpitisler sonrası gelişen likefaksiyon nekrozu ya da iskemiler sonrası gelişen koagulasyon nekrozu şeklinde görülebilir. Bu iki nekroz bir arada izlenebilir.

- Likefaksiyon (erime) nekrozunda bakteriler, hücresel artıklar ve yoğun PMN lökosit infiltrasyonu mevcuttur.

- Koagulasyon nekrozunda hücre hayalleri korunmuş görünümündedir, hücresel debriler azdır.

- İnflamatuar olay periapikal dokulara ulaşmış ise ağrı mevcuttur.

- Nekrotik pulpa enfekte ise gangren olarak adlandırılır. Bakteriyel yıkıma bağlı kötü koku mevcuttur.

### Periapikal Lezyonlar

Periapikal lezyonların durumu bir takım faktörlere bağlıdır:

- Açık ya da kapalı pulpitis varlığı

- Mikroorganizmaların virulansı

- Dentinal tübüllerde sklerozun yaygınlığı

- Konak immun yanıtının yeterliliği

- Açık kronik pulpitis, düşük bakteri virulansı, sklerotik dentinal tübüller ile birlikte eskimiş diş ve sağlıklı kişilerde diş apeksindeki değişiklikler hafif ve kroniktir.

#### Kronik Apikal Periodontitis

- Pulpal bölgeden, komşu periodontal membrana infalamatuar proçesin uzanımı en erken radyolojik olarak izlenebilir.

- Histopatolojik bulgular değişkendir ve pulpada var olan inflamasyonun tipini yansıtır.

- Bu lezyon pulpitis ile periapikal lezyon arasında geçiş gösterir.

#### Periapikal Granüloma (Kronik Periapikal Periodontitis)

- Ölü bir dişin apikalinde görülen inflamatuar granülasyon dokusu oluşumudur.

- Sıklıkla pulpadan periapikal bölgeye yayılan inflamasyonlar ve abselerden sonra oluşur.

- Travmaya bağlı gelişen ve enfekte olan periapikal kanamalar sonucunda da gelişebilir.

- Periapikal (radiküler ) kist oluşumuna yol açar.

- Granülomlu diş perküsyona hassas değildir.

- Değişik boyutlarda izlenebilir. Boyut arttıkça kistik değişiklik olasılığı artar.

**<u>Histopatolojisi</u>**

- Dış kapsülü dens fibrotiktir.

- Santral zonda granülasyon dokusu izlenir.

- Bu alanda bol plazma hücresi, PMNL ve makrofaj görülür.

- Bu alanda hemosiderin pigmenti, Russel cisimleri, dev hücreler, kolesterol kleftleri, mast hücreleri ve epitel artıkları bulunabilir.

![](/home/bt/.config/marktext/images/2022-03-26-21-20-05-image.png)

#### Periapikal Kist

- Sıklıkla tedavi edilmemiş uzun süreli periapikal granülom sonrası gelişir.

- Kist epiteli malassez epitel artıkları yanısıra diş eti epiteli ve fistül traktı yapılarından da gelişebilir.

- Periapikal kistler çenede görülen kistlerin en sık olanıdır.

- Kistler akut inflamasyon atağı olmaz veya çok büüyk boyutlara ulaşmaz ise çoğunlukla asemptomatik kalabilirler.

**<u>Histopatoloji</u>**

- Non-keratinize skuamöz epitel ile döşelidirler.

- Epitelde akantoz, spongioz bulunabilir.

- Epitel üzerinde lineer ya da yuvarlak lameller kalsifiye yapılar izlenebilir (Rushton cisimcikleri)

- Kist duvarında yabancı cisim dev hücreleri, hemosiderin ve kolesterol birikimi ve inflamatuar hücreler vardır.

Odontojenik ve non-odontojenik tümörlerin bazılarının benzer radyolojik görünüm verebilmesi nedeniyle bu lezyonların çıkarılması en sağlıklı yaklaşımdır. Uygun çıkarım ile nüks olmaz. Nadiren kist epitelinden skuamöz hücreli karsinom gelişebilir.

#### Periapikal Apse

- Apikal bölgede süpüratif akut inflamasyondur.

- Sıklıkla pürülan pulpit yada kronik periapikal inflamasyonun subakut alevlenmesi ile oluşur.

- İnflamasyonun periapikal bölgeden kemiğe ilerlemesi osteomyelit halini alır.

- Korteksin perfore olması ile inflamasyon yumuşak dokuda ilerleyerek sellülit meydana getirir.

#### Osteomyelitis

- Kemik iliği mesafesini de içeren trabeküler (medüller) kemiğin inflamatuar proçesidir.

- Sistemik kronik hastalıklar, immün yetmezlik, alkol, ilaç alışkanlığı, diabet ve malignite osteomyelit olasılığını artırır 

##### Akut Osteomyelitis

- Akut inflamasyon orjinli trabeküler kemik ve kemik iliğinin destrüktif lezyonudur.

- Genellikle tedavi edilmemiş periapikal absenin direkt yayılımı ile oluşur.

- Bir aydan kısa süreli ateş, ağrı, LAP ve ödem görülür.

- Histopatolojik olarka nötrofil, fibrin ve doku artıklarından oluşan granülasyon dokusu kemiği çevreler. Osteositler nekroza gider.

##### Kronik Osteomyelitis

- Akut dönem geçmez ise oluşur. Ancak akut dönem olmadan da enflamasyon kronik olarak başlayabilir.

- Şişme, drenaj, diş kaybı, sökestr oluşumu, patolojik kırık izlenebilir.

- Ağrı az yada yoktur.

##### Diffuz Sklerozan Osteomyelitis

- Kronik osteomyelite bağlı olarak düzensiz yeni kemik yapımı ve fibrozis ile karakterize kemik hastalığı

- Erişkinlerde ve mandibulada sık

- Lokalize olmayıp tüm yarı çeneyi tutar

- Ağrı ve şiş beklenmez

- Kemikte yoğun inflamasyon beklenmez, ancak çevre dokuda inflamasyon izlenebilir.

- Yeni yapılmış kemik hipovasküler olduğu için sekonder inflamasyon riskleri vardır.

##### Fokal Sklerozan Osteomyelitis

- Pulpitisli dişlerin apikalinde lokalize kemik sklerozu halinde görülen bir lezyondur.

- Premolar ve molar dişler bölgesinde ve mandibulada daha sık görülür.

- RL bir sınırı yoktur.

- Çevresinde hafif inflamasyon

#### Proliferatif Periostit, Garre Osteomyeliti (Periostitis Ossifikans)

- İnflamasyona bağlı gelişen periosteal hiperplazi nedeniyle kortekste soğan kabuğu gibi lameller kemik yapımı izlenir.

- Çocuk ve gençlerde dental apikal veya periodontal enflamasyonlar ile birlikte mandibuler premolar ve molar dişler bölgesinde gelişir.

- Histopatolojisinde reaktif, sellüler, düzensiz kemik yapısı vardır.

![](/home/bt/.config/marktext/images/2022-03-26-21-33-25-image.png)

### Alveoler Osteitis

- Diş çekimleri sonrası kavite içine dolan kan ve fibrin tamir olayı ile zamanla yerini önce bağ sonra kemik dokusuna bırakır.

- Ancak fibrinini hızlı rezorbe olması ve yerini bağ dokusunun alamaması, kavitenin boşalmasına ve aşırı ağrılı, kokulu, inflame alveol boşluğu oluşmasına yol açar.

- Bölgesel LAP sıktır.

- Mandibula posteriorunda sıktır.

- Sigara içenlerde, kontraseptif kullananlarda daha çok görülür.

### Sellülit

Şiddetli periapikal inflamasyon uygun bir drenaj bulamazsa yüz planları ve yumuşak dokular içine yayılabilir.

---

![](/home/bt/.config/marktext/images/2022-03-26-21-36-30-image.png)

![](/home/bt/.config/marktext/images/2022-03-26-21-37-13-image.png)
