# Neoplazi

ABD'de kanser kardiyovasküler hastalıkların ardından önde gelen ikinci ölümdür. Kanser tek bir hastalık değil, ortak özellikleri hücre büyümesindeki düzensizlik olan çok sayıda hastalıktır. 

Genetik ve epigenetik değişiklikler hücrelerdeki:

- Büyüme

- Hayatta kalma

- Yaşlanma

gibi temel süreçleri düzenleyen kilit genlerin ekspresyonunda ve fonksiyonunda değişikliklere neden olur.

- Bu genetik değişiklikler kalıtsal olup hücre bölündüğünde yavru hücreye geçer. 

- Büyüme ve hayatta kalma avantajlarına sahip olan mutasyonların gerçekleştiği hücreler popülasyona hakim olmaktadır.

- Tek bir hücrede gerçekleşen selektif avantajlar sonunda tümör gelişimine neden olduğundan bütün tümörler klon kimliğini taşır.

**<u>Yeni tümör oluşumunda ne tip mekanizmalar etkendir?</u>**

- Otonom şekilde fizyolojik kuralları ezerek büyüme

- Hiperplaziler gibi neoplastik olmayan hücre büyümelerini denetim altında tutan büyüme inhibitörü sinyallerine yanıt verilememsi

- Normal hücrelerde apoptoz başlatan koşullarda yaşamın devamı

- Sınırsız replikatif potansiyel

- Anjiogenez geliştirebilme

- İnvazyon, metastaz

- Metabolik yolların repgrogramlanması

- Bağışıklık sisteminden kurtulma yeteneği

Neoplazi vücuttaki yeni büyüme anlamındadır. Tümörlerin hepsi beslenme ve kanlanma için konağa ihtiyaç duyar ki bu durum bir tedaviye işaret edebilir. Bazı neoplaziler ise, endokrin hormonlarla büyümelerini indüklerler ki bu endokrin hormonlar azaltılarak tümörün büyümesi kısıtlanabilir. Bunların bir örneği meme kanseridir.

**<u>Benign Neoplaziler</u>**

- İyi huylu (selim)

- Mikroskopik ve makroskopik özellikleri ile masum oldukları kabul edilen neoplaziler

- Bu tümörler nedneiyle genelde ölüm beklenmez 

**<u>Malign Neoplaziler</u>**

- Kötü huylu (habis)

- Hepsine birden kanser (latince yengeç) denir.

- İnvazyon, metastaz, ölüm

Tümörler ek olarak mikroskopik olarak tanımlandıklarında iki ana komponentten bahsedilir. Bunlardan biri parankim, diğeri de stromadır.

Tümörün ana dokusunu oluşturan parankim, tümörün orjini ve davranışlarını belirleyen kısmıdır. Stroma ise tümörün bütün destek dokularını kapsar. Tanım:

- Değişen veya neoplastik hücrelerden oluşan parankim

- Bağ dokusu ve kan damarlarından oluşan, konakçıdan kaynaklanan, neoplastik olmayan destekleyici stroma

## Benign Tümörler

- Genelde benign tümörler, tümörün kaynaklandığı hücre tipine -oma son eki ilavesi ile adlandırılır. Fibröz dokudan orjin alan benign tümör fibrom, kıkırdak tümörü kondrom adını alır.

- Benign epitelyal tümörlerin isimlendirilmesi daha karmaşıktır. Bazen mikroskobik, bazen makroskobik görüntülerine göre isimlendirilirler. Diğerleri de köken aldıkları hücrelere göre sınıflandırılır.

- Adenom terimi bez yapıları oluşturan ve bezlerden kaynaklanan benign epitelyal neoplazmlardır.

- Papillomlar herhangi bir yüzeye gelişen, mikroskobik ve makroskobik olarak parmak benzeri çıkıntılar oluşturan benign epitelyal neoplazmlardır.

- Polip, barsak gibi mukozal yüzeye uzanan ve makraskobik olarak görülebilen yapı oluşturan kütlelerdir. Bu terim genellikle benign için kullanılsa da malign de olabilir.

![](/home/bt/.config/marktext/images/2022-03-26-17-02-42-image.png)

- Kistadenomlar, kistik kütlelerdir, tipik olarak overde görülürler.

![](/home/bt/.config/marktext/images/2022-03-26-17-04-12-image.png)

## Malign Tümörler

- Mezenkimal doku ve türevlerinden kaynaklanan malign lezyonlar sarkom adını alır.

- Fibröz doku orjinli kanser fibrosarkom, kondrositlerden oluşan malign neoplazm kondrosarkomdur.

- Sarkomlar histogenezlerine göre isimlendirilirler.

- Epitelyel hücre kökenli malign neoplazmlar karsinom adını alır. Vücut epitelinin üç germ yaprağından kaynaklanır.

- Renal tubuler epitelden (mezoderm) kaynaklanan malign neoplazm, deriden (ektoderm) ve barsağı döşeyen epitelden (endoderm) kaynaklanan kanserde olduğu gibi, karsinomdur.

- Yassı hücreli karsinom çok katlı yassı epitele benzer tümör hücrelerinden oluşan kanseri tanımlar.

- Adenokarsinom bez yapısı oluşturan neoplastik epitelyal hücrelerden oluşan bir lezyondur.

![](/home/bt/.config/marktext/images/2022-03-26-17-08-33-image.png)

Resim : Skuamöz hücreli karsinom

- Bazen, renal hücreli adenokarsinom veya safra kanallarından kaynaklanan kolanjiokarsinomda olduğu gibi, kaynak doku veya organ tanimlanabilir.

- Tümör hücreleri çok az farklılaşmış (az diferansiye) veya farklılaşmamış (indiferansiye) karsinom olarak görülebilir.

![](/home/bt/.config/marktext/images/2022-03-26-17-10-20-image.png)

Resim : Böbrek adenokarsinomu

Benign veya malign bir neoplazmda parankim hücreleri tek bir öncü hücreden kaynaklandığını düşündürecek şekilde birbirine benzerdir. Monoklonal kökenlidir.

Bazen kök hücre ayrı farklılaşır ve mixt tümörleri oluşturur. En iyi örnek tükrük bezi kaynaklı mixt tümördür. Bu tümörler, bazne kıkırdak veya kemik adaları olabilen belirgin fibromiksoid stroma içinde epitelyal komponent içeririler. **Pleomorfik adenom**

 Kadın memesi fibroadenomu diğer sık mixt tümör örneğidir. Bu benign tümör gevşek fibröz dokuda (fibrom) yer alan prolifere duktal element (adenom) karışımından oluşur.

**Teratomlar** normalde over veya testiste bulunan totipotent hücrelerden kaynaklanır. Bu hücreler erişkin vücudunda bulunan her hücre tipine farklılaşma yeteneğindedir, bu nedenle karmaşık şekilde kemik, epitel, kas, yağ, sinir ve diğer dokular taklit edilir.

![](/home/bt/.config/marktext/images/2022-03-26-17-15-28-image.png)

Resim : Teratom

![](/home/bt/.config/marktext/images/2022-03-26-17-15-53-image.png)

Resim : Dişli teratom

**Hamartom** belirli bir bölgede kötü organize doku kütlesi olarak görülen durumdur. Karaciğerde olgun, fakat kötü organize karaciğer hücreleri, kan damarları ve belki de safra kanalları içeren bir kütle görülebilir.

Diğer bir yanlış isimlendirme **koristomdur**. Bu kongenital anomaliye heterotopik hücre kalıntısı demek daha doğrudur. Örneğin, mide, duodenum ve hatta ince bağırsakta submukozada çok iyi gelişmiş ve normal organize olmuş pankreas dokusu bulunabilir.

![](/home/bt/.config/marktext/images/2022-03-26-17-19-23-image.png)

# Benign ve Malign Neoplazmların Özellikleri

Benign-malign ayrımında:

- Farklılaşma (diferansiyasyon)

- Anaplazi

- Büyüme hızı

- Lokal invazyon

- Metastaz

## Diferansiyasyon ve Anaplazi

Parankimal hücrelerin diferansiyasyonu morfolojik ve fonksiyonel olarak normal öncüsüne ne ölçüde benzediğini yansıtır.

- Benign tümörler normal karşıtlarına çok benzeyen iyi diferansiye hücrelerden oluşur.

- İyi diferansiye benign tümörlerde mitoz çok seyrek sayıdadır ve normal görünümdedir.

- Malign neoplazmlar iyi diferansiyeden tamamen indiferansiye arasında değişen parankim hücre diferansiyasyonu ile karakterizedir.

- İndiferansiye hücrelerden oluşan malign neoplazmlara **anaplastik** adı verilir.

- Diferansiyasyon kaybı veya anaplazi malignitenin önemli özelliklerindendir. Anaplazi teriminin sözcük anlamı geri dönüştür.

---

Anaplastik hücreler belirgin **pleomorfizm**, yani büyüklük ve şekilde belirgin değişim gösterir. Karakteristik olarak çekirden aşırı derecede **hiperkromatik** ve büyüktür. Çekirdek-sitoplazma oranı normaldeki 1/4 veya 1/6 yerinde 1/1'e yaklaşabilir.

- Komşularından daha büyük dev hücreler oluşabilir ve dev boyutlu tek çekirden veya çok sayıda çekirdek içerebilir.

- Kromatin kaba ve kümelidir.

- Çekirdekçik şaşırtıcı boyutta olabilir.

- Mitozlar sıklıkla çok sayıda ve belirgin derecede atipiktir, bazen tripolar ve kuadripolar olabilir.

![](/home/bt/.config/marktext/images/2022-03-26-17-28-17-image.png)

Hücre diferansiyasyonu, normal karşıtlarındaki fonksiyonel yeteneğin daha fazla kalmasıdır:

- İyi diferansiye yassı hücreli karsinomda keratin yapımı

- İyi diferansiye hepatosellüler karsinomda safra yapımı

- Endokrin organlardan köken alan tümörlerde hormon üretimi

Bazı kanserler erişkinlerdeki benzer hücreler tarafından üretilmeyen fetal proteinler üretir. Endokrin kökenli olmayan kanserler ektopik olarak adlandırılan hormonlar salgılayabilir. Bazı akciğer karsinomları ise ACTH, paratiroid hormon benzeri hormon, insulin, glukagon gibi hormonlar üretebilir.

---

- Stromadaki bağ dokusunun miktarı neoplazinin kıvamını belirler. 

- Bazı kanserlerde yoğun bol miktarda fibröz stroma (desmoplazi) mevcut olması bunların sert, skiröz tümörler olmasına yol açar.

### Displazi

- Hücrelerin düzensiz ancak neoplastik olmayan çoğalması

- Displazi öncelikle epitel lezyonlarda izlenir.

- Hücreler birbirine benzer olmaktan çıkar ve yapısal oryantasyon kaybı vardır.

![](/home/bt/.config/marktext/images/2022-03-26-17-34-19-image.png)

Resim : Karakteristik neoplastik özellikler izlense de, ayırıcı bazal membran aşınmadığı için displazi

## Büyüme Hızı

Benign tümörlerin çoğu yavaş büyür ve kanserlerin çoğu ise çok daha hızlı büyür, lokal ve uzak bölgelere yayılır ve ölüme yol açar. Ancak bazı benign tümörlerden bazı kanserlerden hızlı büyüyebilirler. Örneğin uterus leiomiyomlarının (benign düz kas tümörü) büyüme hızı dolaşan östrojen ile ilgilir. Gebelik sırasında hızla büyüyebilir, menopozdan sora durabilir. 

**<u>NOT:</u>** Malign tümörlerin büyüme hızı genel olarak diferansiyasyon düzeyiyle ters orantılıdır.

## Lokal İnvazyon

- Benign tümörler yavaş büyüyen kitleler olduklarından bunların çevrelerinde kendilerini normal dokulardan ayıran fibröz bir kapsül gelişir.

- Bu kapsül olasılıkla konak dokusundan kaynaklanmakta ve parenkim hücrelerinin genişleyen tümörün baskısıyla atrofiye uğramasıyla gelişmektedir

- Tümörün kendi stroması da kapsül meydana gelmesinde katkıda bulunabilir.

- Ancak bütün benign neoplazmlar kapsüllü olmamakla birlikte (uterus leiomiyomu), az sayıda benign tümör kapsülsüz ve kötü sınırlıdır (cildin vasküler benign neoplazmları)

## Metastaz

Metastaz terimi uzak dokularda lokalize primer tümörden ayrı sekonder implantların gelişmesidir.

- İnvazivlik ve metastaz, diğer özelliklerden daha ayırıcıdır.

- Ancak bütün kanserler metastaz yapma yeteneğinde değildirler. Derinin bazal hücreli karsinomu ve santral sinir sistemi primer tümörlerinin çoğu

- Osteojenik sarkom, genellikle başlangıç tanı anında akciğer metastazına sahiptir.

- Genel olarak daha anaplastik ve daha büyük primer neoplazm daha çok metastatik yayılım özelliğindedir, ancak istisnaları bulunur. Son derece küçük kanserler metastaz yapabilir ve aksine çok büyük lezyonlar yayılmayabilir.

**<u>Malign neoplazmlar üç yoldan biriyle yayılır:</u>**

- Vücut boşluklarına ekilme (kolon karsinomu-karın boşluğu, akciğer karsinomu-göğüs boşluğu)

- Lenfatik yayılım

- Hematojen

---

- Lenfatik yayılım karsinomlar için daha tipiktir.

- Hematojen yolu ise sarkomlar tercih eder.

- Lenf nodüllerinin tutulma tipi öncelikle primer neoplazinin bulunduğu yere ve lokal lenf drenajının doğal yollarına bağlıdır.

- Meme kanseri genellikle üst dış kadranda gelişir ve ilk olarak koltuk altı lenf nodüllerine yayılır.

- Bütün lenf nodüllerindeki metastazlar eninde sonunda torasik duktus yoluyla damar kompartmanına ulaşır.

### Sentinel Lenf Nodu

- Primer tümörden gelen lenf akışının ilk ulaştığı lenf nodülüdür.

- Primer tümörün yakınına enjekte edilen mavi boya veya radyoaktif olarak işaretlenmiş maddeler sentinel lenf nodülünü ortaya çıkarabilir.

- Sentinel lenf noduna yayılıp yayılmadığı biyopsi ile kontrol edilir.

- Büyümüş lenf nodülü her zaman metastaz anlamına gelmez. Neoplazinin nekrotik parçaları ve tümör antijenleri çoğu zaman lenf folliküllerinin hiperplazisine (lenfadenit) ve subkapsüler sinüsteki makrofajların çoğalmasına (sinüs histiyositozu) neden olabilir.

- Histopatolojik tanı esastır.

---

- Hematojen yol kullanan tümörler için, arterlere penetrasyon venlerden daha zordur. Tümör hücreleri venöz dolaşım boyunca ilerler, ilk karşılaştıkları venöz yatakta ise bu ilerleme durur.

- Potal bölgedeki bütün venöz kan karaciğere, vena kavalardaki bütün kan akciğere gider. Dolayısıyla bu iki organ sıklıkla metastaz alır.

- Omurga yakınında ortaya çıkan kanserler çoğu zaman paravertebral pleksus yoluyla embolizasyona neden olur. Bu yol tiroid ve prostat kanserlerinin sık vertebral metastazını ilgilendiren yoldur.
