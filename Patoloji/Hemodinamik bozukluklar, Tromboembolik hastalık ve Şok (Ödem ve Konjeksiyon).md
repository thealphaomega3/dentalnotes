# Hemodinamik bozukluklar, Tromboembolik hastalık ve Şok (Ödem ve Konjeksiyon)

- Ödem --> Suyun damar dışına, intersistiyel boşluğa çıkışı

- Kanama, hemoraji --> Damar zedelenmesi sonrası pıhtı oluşana kadar damar dışına kan çıkışı

- Tromboz --> Uygunsuz yerde pıhtılaşma

- Embolizm --> Pıhtı göçü

- İnfarkt --> Kan akımının bozulması ve hücre ölümü

- Şok --> Kan hacminde azalma, sistemik hipoperfüzyon

- Hemostaz --> Damar duvar bütünlüğünün korunması, damar içi basınç ve ozmolaritenin belirli fizyolojik değerler içinde kalması, kanın damar içinde pıhtılaşmadan dolaşması, gereken alanda sınırlı pıhtılaşmanını sağlanması

  

  ## Hiperemi ve Konjesyon

**Konjesyon:** Azalmış venöz dönüşe verilen isimdir. Obstrüksiyon ve kalp yetmezliği sonucu olabilir. Tipleri:

- Kapiller yatakta deoksijenize kan birikimi nedeniyle siyanotik, mavi görünüm
- Akut ve kronik pulmoner konjesyon
- Akut hepatik konjesyon
- Kronik pasif hepatik konjesyon (nutmeg liver)

### Ödem

 Yağsız vücut ağırlığıın %60'ı sudur. Bu su şu şekilde dağılır:

- 2/3 intrasellüler
- 1/3 ekstrasellüler
- İntersitisiyel alan (70kg'da 12 lt)
- Kan (tüm vücut sıvısının %5'i )

Farklı vücut boşluklarında sıvı toplanması >> Hidrotoraks, hidroperikard, hidroperiton

Deri altında şiddetli şişlik, ciddi ve yaygın ödem --> Anazarka

- İnflamatuar ödem; Damar geçirgenliği artışına bağlı olarak daha çok **<u>eksuda</u>** birikirken,
- Non-inflamatuar ödem; hidrodinamik bozukluklarda, **<u>transuda</u>** birikir.

Eksuda : Özgül ağırlığı 1020'den büyük, proteinden zengin sıvı

Transuda : Özgül ağırlığı 1012'den küçük, proteinden fakir sıvı

#### Ödemin Patofizyolojik Kategorileri

![image-20211115220511159](/home/bt/.config/Typora/typora-user-images/image-20211115220511159.png)

Resim 1.1 : Ödemin patofizyolojik kategorileri

![image-20211115220841091](/home/bt/.config/Typora/typora-user-images/image-20211115220841091.png)

Resim 1.2 : Ödem oluşturabilecek bazı genel etkenler

**<u>Albumin:</u>** Plazma ozmotik basıncının çoğunu oluşturur. Sentez azalır veya albumin atılımı artarsa plazma ozmotik basıncının azalmasıyla ödem oluşur. Albumin sentezinin azalmasında belli etkenler vardır:

- Nefrotik sendrom: Glomerul kapiller duvar geçirgenliğinde artış, yaygın ödem
- Karaciğer fonksiyon bozuklukları
- Protein malnutrisyonları

**<u>Bozulmuş lenfatik drenaj/lenfödem:</u>** Belirli bölgelere sınırlı, lenfatik tıkanma kategorisinde olan disfonksiyonlardır. 

Filariazis --> Elefantiyazis

Meme kanseri --> Portakal kabuğu görünümü



**<u>Sodyum Retansiyonu:</u>** 

- Na iyonuna her zaman H20 eşlik eder.
- Artmış hidrostatik basınç ve azalmış ozmotik basınca sebep olur.
- Glomerulonefritler, böbrek yetmezlikleri sebep olabilir.



**<u>İnflamasyon:</u>** Akut inflamasyon, kronik inflamasyon ve anjiogenez sebepleri ile ödem oluşabilir. Damar geçirgenliğinde artma ve artmış arterioler akım sebebiyle olur.



#### Ödemin Klinik Önemi

- Hastalıkların ilk belirtisi olabilir.
- Yara iyileşmesini engelleyebilir.
- Akciğer ödemi ölüme sebep olabilir.
- Beyin ödemi herniasyona (yüksek basınç sebebiyle serebral dokunun olmaması gereken bir alana yer değiştirmesi) ve ölüme sebep olabilir.
- Konjestif kalp yetmezliğinde, özellikle sağ kalp yetmezliğinde ayaklarda ödem olur.
- Böbrek yetmezliğinde, nefrotik sendromda, ödem vücudun tüm bölgelerini eşit olarak etkiler. Başlangıçta periorbital (göz çukuru etrafı) ödem karakteristiktir.

**Pulmoner Ödem;**

- Sol kalp yetmezliği
- Böbrek yetmezliği
- ARDS
- Akciğer enfeksiyonu

**Beyin Ödemi;**

- Apse ve tümör çevresinde
- Ensefalit
- Hipertansif kanamalar
- Venöz obstrüksiyon



## Hemoraji

Damar bütünlüğünün bozulması ile kanın damar dışına çıkışıdır.

- Kronik konjesyon nedeniyle,
- Kanama diyatezleri,
- Travma sebebiyle büyük damar rüptürü,
- Ateroskleroz, inflamasyon, neoplazi nedeniyle damar duvarında aşınma

Doku içinde kan toplanırsa hematom gelişir.

Deri ve mukozada küçük kanamalar (1-2 mm ) şeklinde olursa **<u>peteşi</u>** denir.

3 mm'den büyük ise **<u>purpura</u>** ismini alır.

**<u>Ekimoz</u>** ise 1-2 cm'lik subkutan kanamalara verilen addır.

Peteşi sebepleri;

- Damar içi lokal artmış basınç,
- Trombositopeni,
- Trombosit fonksiyon bozukluğu,
- Koagülasyon faktörü eksikliği,

Purpura sebepleri;

- Travma
- Vaskülit
- Frajil damar duvarı

Ekimoz sebepleri;

- Travma sebepli küçük kanamalardır. Kırmızı-mavi, mavi-yeşil, sarı-kahverengi renklerinde olabilirler.

![image-20211115222325341](/home/bt/.config/Typora/typora-user-images/image-20211115222325341.png)

Resim 1.3 : Peteşi

![image-20211115222344150](/home/bt/.config/Typora/typora-user-images/image-20211115222344150.png)

Resim 1.4 : Purpura ve ekimoz



### Hemoraji Sebepleri

Ani masif kanamaya neden olan;

- Aort diseksiyonu
- Abdominal aort anevrizması
- Myokard infarktüsü sonrası kalp veya aort rüptürü

Koagülasyon faktör defekleri (hemofili, f8)

Hemostatik stres ile farkına varılan pıhtılaşma bozuklukları;

- Cerrahi müdahale, sünnet, menstrüel kanama, doğum, travma sonrası farkedilir
- Hafif kanama eğilimi (von Willebrand hastalığı)
- Aspirin kullanımı
- Üremi (böbrek yetmezliği) (platelet fonksiyon bozukluğu)

### Hemorajide Önemli Faktörler

- Hemorajinin hacmi ve hızı klinik olarak önemlidir.
- Kan hacminin 1/5'ine kadar hızlı kayıp, biraz daha fazla hacimdeki yavaş kayıplar kompanse edilebilir. Daha fazlası hipovolemik şoka (yetersiz vasküler sıvı) sebep olur.
- Kanamanın yeri önemlidir.
- Sürekli kan kaybı anemiye neden olabilir (peptik ülser, menstrual kanama)



## Hemostaz ve Tromboz

Hemostaz iki önemli işlevin yerine getirilmesi ile korunur:

1. Kanın damar içinde **<u>pıhtılaşmadan</u>** tutulması
2. Damar zedelenmesi olduğunda **<u>hızlı ve sınırlı</u>** tıkaç oluşturulması

Tromboz:

- Zedelenmemiş damarda trombüs (pıhtı) oluşumu.
- Zedelenmiş damarda <u>sınırlandırılamamış</u> pıhtı oluşumu

Hemostaz ve tromboz 3 genel unsur ile düzenlenir:

1. Damar duvarı (endotel)
2. Trombositler
3. Koagülasyon kaskadı

### Hemostaz

Damar duvarında zedelenme olduğunda önce refleks olarak arteriol kasılır ve lümeni daraltmaya çalışır. Bunlar, endotelin **<u>refleks nörojenik mekanizmalarıdır.</u>**

Fakat bu refleks geçiçidir. Koagülasyon sistemi uyarılmazsa kanama devam eder.

![image-20211115225253684](/home/bt/.config/Typora/typora-user-images/image-20211115225253684.png)

Resim 1.4 : Refleks nörojenik mekanizma

Primer hemostaz;

- Endotel zedelenmesi ile ekstrasellüler matriks açığa çıkar.
- Trombositler, von Willebrand faktör (vWF) aracılığıyla ekstrasellüler matrikse yapışır (adezyon) ve aktive olur.
- Trombositler şekil değiştir ve granülleri serbestleşir (degranülasyon)
- Daha fazla trombosit olaya katılır ve o bölgede birikirler (agregasyon).
- Primer hemostatik tıkaça **<u>hemostaz</u>** denir.

![image-20211115225452442](/home/bt/.config/Typora/typora-user-images/image-20211115225452442.png)

Resim 1.5 : Primer hemostaz

Sekonder hemostaz;

- Subendotelyal hücreler "doku faktörü" (TF- tissue factor) denen prokoagülan madde salgılarlar.
- Doku faktörü ve salgılanan trombosit ürünleri koagülasyon kaskadını aktive eder ve trombin ortaya çıkar.
- Trombin, plazmadaki fibrinojeni fibrine dönüştürür. Fibrin ağ zedelenmiş bölgede birikmeye başlar. (sekonder hemostatik tıkaç)
- Ayrıca Trombin, trombosit agregasyonu ve degranulasyonunu arttırır.

![image-20211115225758965](/home/bt/.config/Typora/typora-user-images/image-20211115225758965.png)

Resim 1.6 : Sekonder hemostaz

Pıhtı stabilizasyonu ve rezorpsiyonu;

- Polimerize fibrin ve platelet agregasyonu kontrakte olur,
- Kalıcı tıkacı oluşturur.
- Pıhtının sınırlandırılması gereklidir (t-PA, trombomodulin)

![image-20211115230619686](/home/bt/.config/Typora/typora-user-images/image-20211115230619686.png)

Resim 1.7 : Trombus ve anti-trombotik olaylar

#### Trombositler

- Hemostazda baş rol oynarlar.
- Glikoprotein reseptörleri ve kontraktil iskelet proteinleri vardır.
- İki tip alfa ve delta granülleri mevcuttur.

Alfa granüller;

- P selektin
- Fibrinojen
- vWF
- Faktör 5
- Fibronektin
- Trombosit faktörü 4 (heparin bağlayan kemokin)
- PDGF (Platelet kaynaklı growth factor)
- TGF Beta (Transforme edici büyüme faktörü beta)

Delta Granüller (cisimcikler);

- ADP
- ATP
- Ca++
- Seratonin
- Epinefrin

##### Trombositlerde Adezyon

- Ekstrasellüler matriks, kollajen
- Glikoprotein 1b reseptörü
- vWF
- vWF-Gp1b bağı kanın akış hızına karşı dirençlidir.
- F5+F9+Gp1b

##### Trombositlerde Şekil Değişikliği

- Adezyondan hemen sonra trombositler şekil değiştirir. (disk yapısından deniz kestanesi benzeri görünüme)
- Yüzey alanı genişler.
- Gp2b ve Gp3a aktive olur (fibrinojene affinitesi yüksek glikoproteinler)
- Negatif yüklü fosfolipitler yüzeye çıkar (Ca++'ye bağlanır ve koagülasyon kaskadı için tutunma yerlerini oluşturur')

##### Trombositlerde Sekresyon

Platelet aktivasyonunun bir diğer adı da, şekil değişikliği ve sekresyondur. Trombin ve ADP kullanarak trombositler, sekresyon ile yapılarındaki granülleri serbestleştirirler.

Delta granül içeriğinin salınması özellikle önemlidir (ADP, Ca++)

##### Trombositlerde Agregasyon

Adezyon ve sekresyondan sonra gerçekleşirler. **<u>ADP ve TxA2</u>** trombosit agregasyonu için önemli uyaranlardandır. Gp2b ve Gp3a da agregasyonda rol oynayan glikoproteinlerdendirler.

Agregasyon (kümelenme) ile primer tıkaç oluşumu tamamlanmış olur. Bu primer tıkaç geri dönüşlüdür (reversible). Koagülasyon kaskadı aktive olunca **<u>trombin</u>** açığa çıkar ve ileri agregasyona destek olur.

- İleri derece agregasyon yapmış trombosit kümesi kontrakte olur **<u>(viskoz metamorfoz)</u>**.
- Küme içinde ve çevresinde **<u>fibrinojen fibrine</u>** transforme olur. Böylece sekonder tıkaç oluşumu gerçekleşir.
- Trombositler arası sıkı bağlanma Gp2b ve Gp3a reseptörleri arasında **<u>fibrinojen köprüsü</u>** ile olur.

![image-20211115232035408](/home/bt/.config/Typora/typora-user-images/image-20211115232035408.png)

Resim 1.8 : Gp2b ve Gp3a araası fibrinojen köptüsü



#### Koagülasyon Kaskadı

İnaktif proenzimleri aktif enzimlere dönüştüren ve trombin oluşumunu sağlayan bir seri enzimatik reaksiyon.

--> Fibrinojen trombin yardımıyla fibrine dönüşür.

Yolaklarda her aşamada bir enzim, bir substrat, bir kofaktör bir araya gelerek kompleks oluşturur.

Fosfolipid kompleksi üzerine Ca++ aracılığıyla tutunurlar (gamma-karboksile glutamik asit rezidülerinden, Faktör 2,7,9,10)

![image-20211115233739921](/home/bt/.config/Typora/typora-user-images/image-20211115233739921.png)

Resim 1.8 : In vitro ve in vivo düzeneklerde koagülasyon kaskatı

##### Protrombin Zamanı (PT)

Ekstrinsik yolda görevli faktörlerin fonksiyonlarını değerlendirir. Plazmaya;

- Doku faktörü
- Fosfolipitler
- Kalsiyum

Eklenir, ve pıhtının oluşum süresi kaydedilir.

Faktör 7,10,5,2 ve fibrinojen kaydedilen faktörler ve materyallerdir.

##### Parsiyel thromboplastin zamanı (PTT)

İntrinsik yolak faktörlerinin (12,11,9,8,10,5,2 ve fibrinojen) fonksiyonları değerlendirilir. Plazmaya;

- Negatif yüklü partiküller (cam)
- Faktör 12 (Hageman faktörü)
- Fosfolipitler 
- Kalsiyum

Eklenir.

PT ve PTT kagülasyon faktörlerinin fonksiyonları hakkında fikir verse de in vivo durumu tam olarak yansıtmayabilir. Faktörlerin **<u>defektleri</u>**:

- Faktör 5, 7, 8, 9 ve 10 defektleri orta derecede kanamaya yol açar.
- Protrombin defekti yaşamla bağdaşmaz.
- Faktör 11 defekti hafif kanamaya yol açar.
- Faktör 12 defekti kanamaz.

#### Trombin

- Fibrinojenden fibrin oluşumu.
- Faktör 11, 5, 8, 13 aktivasyonu.
- Platelet aktivasyonu (PAR: proteaz aktive edici reseptörler ile)
- İnflamasyonun aktivasyonu (PAR: proteaz aktive edici reseptörler ile inflamatuar hücreler ve endotel aktive olur)
- Doku onarımı ve anjiogenez
- Antikoagulan etkiler



#### Koagülasyonu Sınırlayan Faktörler

- Dilüsyon, kan akımı, karaciğer
- Sadece fosfolipid alanları üzerinde faktör aktivasyonunun olmaması
- Vasküler hasarlanma ile trombositlerin aktive olması

Fibrinolitik sistem;

- Plazminojen, plazmin
- Plazminojen aktivatörleri: Ürokinaz benzeri plazminojen aktivatörü, doku tipi plazminojen aktivatörü (t-PA), faktör 12 bağımlı yolak

**NOT:** Plazmin hızlıca alfa-2-plazmin inhibitörü ile inaktive edilir.

Ve diğer sınırlayıcı faktörler;

- Antitrombinler (antitrombin 3): Trombini ve diğer serin proteazları inhibe eder.
- Trombomodulin: Trombini anti-koagülana dönüştürür.
- Pro C ve S : Vit K bağımlı proteinlerdir. F5a, 8a'yı inhibe ederler.
- Doku faktörü yolağı inhibitörü: F10a ve 7a ile birleşerek onları inaktive eder.

#### Endotel

Hemostazın çeşitli aşamalarında karşıt olayları düzenler. Aradaki denge çok önemlidir. Görevleri:

- Kanın damar içinde pıhtılaşmadan dolaşması: Antitrombosit, antikoagülan, fibrinolitik özellikler
- Prokoagülan aktivitesi: Zedelenme ve aktivasyon sonrası protrombotik, prokoagulan ve antifibrinolitik etkiler.
- İnfeksiyöz ajanlar, hemodinamik faktörler, plazma medyatörleri, sitokinler ile aktive edilebilir.

Endotelin pro-trombotik etkileri:

- Normal endotel sürekli vWF üretir.
- Zedelenme halinde trombositlerin ekstrasellüler matrikste kollajene ve diğer yüzeylere yapışmasında vWF kofaktör görevi görür.

Endotelin pro-koagülan etkileri:

- **<u>Doku faktörünü (TF) sentezleyerek ekstrinsiz</u>** koagülasyon kaskatını başlatır.
- Endotel, faktör 9a ve 10a yı bağlayarak katalitik etkilerine yardım eder.

Endotelin anti-fibrinolitik etkileri:

- Endotel, **<u>plazminojen aktivatör inhibitörleri (PAI)</u>** üreterek fibrin yıkımını engeller.

Endotelin anti-trombosit özellikleri;

- Trombositlerin ekstrasellüler matriks ile temasını engeller. Trombositler bu sayede aktive olamaz ve yapışamaz.
- Fokal endotel hasarı oluşursa, trombositlerin çevre sağlam **<u>endotele yapışması endotelyal prostosiklin (PGI2) ve nitrik oksit (NO) tarafından engellenir</u>**. (Bunlar güçlü vazodilatör ve agregasyon inhibitörleridirler. Salınımları trombin ve sitokinleri uyarır.)
- Endotel, **<u>adenozin difosfataz</u>** ile ADP'yi indirgeer ve agregasyonu azaltır.
- Trombin inhibisyonunda görev alır.

Endotelin anti-koagülan etkileri:

- Trombomodülin trombine, endotelyal protein C reseptör ise protein C'ye endotel yüzeyinde kompleks oluşturmak üzere bağlanır. Trombin koagülasyon faktörlerini ve trombositleri aktive edici özelliğini kaybeder. **<u>Protein C'</u>**yi aktive eder.

**<u>NOT:</u>** Aktive protein C, vit K bağımlı bir proteazdir. Faktör 5a ve 8a'nın parçalanmasını sağlayarak pıhtılaşmayı engeller. Protein C, kofaktör olarak endotelin ürettiği protein S'ye ihtiyaç duyar.

- Endotel yüzeyindeki heparin benzeri moleküller, antitrombin III ile etkileşerek trombin, faktör 9, 10, 11, 12'yi inaktive eder. 
- Endotel, doku faktörü yolağı inhibitörü üretir. Faktör 7a + TF kompleksini inhibe eder.

Endotelin fibrinolitik etkileri;

- Doku plazminojen aktivatörü (t-PA) üreterek endotel yüzeylerinde biriken fibrini fibrinolitik etki ile temizler.