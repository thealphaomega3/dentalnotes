# Cerrahi Aletler ve Kullanımları

### Ayna

- Yanakları, dudakları, dili ekarte etmek için.

- Ayna ile dokular ve dişler izlenir.

- Tek parça olabileceği gibi ayna kısmının takıp çıkarılabildiği aynalar da vardır.

### Sond

- Çürüklerin derinliği ölçülmesinde.

- Dişlerin mobilitelerinin değerlendirilemsi.

- Lezyonların saplı mı sapsız mı olduğunun değerlendirilmesi.

### Presel

- Tutucu

![](/home/bt/.config/marktext/images/2022-03-21-21-03-02-image.png)

### Bistüri

- İnsizyon işlemi için kullanılır.

- Bir sapı ve sapa geçirilen değişik uçları vardır.

- 3-7 numaralı saplar ve 15 numaralı bıçak en fazla kullanılır.

- 15 numaralı bıçak ufaktır ve dişlerin etrafında mukoperiostta kolay kesi yapılmasına imkan verir.

![](/home/bt/.config/marktext/images/2022-03-21-21-18-22-image.png)

Ağız içerisinde ayrıca 11 ve 12 numara uçlar da kullanılır:

- Sivri uçlu 11 numara ufak apse açılması gibi insizyonlarda,

- Kıvrık uçlu 12 ise dişlerin arka tarafı veya tüber gibi alanlarda kullanılır.

![](/home/bt/.config/marktext/images/2022-03-21-21-19-52-image.png)

### Periost Elevatörü

- İnsizyonu takiben mukoperiostal lambo, kemiğin üzerinden tek bir tabaka halinde periost elevatörü yardımı ile kaldırılır.

- En fazla kullanılan #9 Molt elevatörü. Bir ucu keskin ve dar, diğer ucu ise geniştir. Dar keskin uç dişler arasında papillayı, geniş uç ise yumuşak doku ve kemiği ayırmaya yardımcı olur.

![](/home/bt/.config/marktext/images/2022-03-21-21-22-42-image.png)

Periost elevatörü 3 tür hareketle kullanılır:

- İnce uç kaldırma hareketi ile doku kaldırılır.

- İtekleme ile geniş taraf yumuşak dokunun altına kaydırılarak kemikten ayırma işlemi yapılır ve dokuyu yırtmadan en rahat kaldırma hareketidir.

- Üçüncusu dokuyu çekerek veya kazıyarak aleti kullanmaktır.

Bazı bölgelerde gerekli olmakla birlikte dikkatli çalışılmazsa periostu yırtma riski vardır. Periost elevatörü aynı zamanda retraktör olarak da kullanılabilir.

### Kanama Kontrolü İçin Kullanılan Aletler

- Dokuda insizyon yapıldığında kesilen ufak arter ve venler kanamaya sebep olur ve bazen basınç uygulamanın ötesinde işlem gerekebilir. Böyle zamanlarda hemostatlar kullanılır.

- Hemostatlar eğri veya düz uçlu, ufak veya geniş ağızlı olabilirler. Eğri uçlu hemostatlar ağız cerrahisinde daha popülerdir.

- Hemostatın ucu ile dokuyu yakaladıktan sonra avuç içindeki sapı kitlenir, böylece alet dokuyu sıkıca yakalamış olur.

- Hemostat ayrıca çekim boşluğundan granülasyon dokusunun alınmasında, ufak kök uçlarının, diştaşları, amalgam doku artıklarının uzaklaştırılmasında da kullanılır.

![](/home/bt/.config/marktext/images/2022-03-21-21-30-20-image.png)

### Dokuları Tutmak İçin Kullanılan Aletler

- Yumuşak dokuyu stabilize etmek amacıyla doku forsepsleri kullanılır.

- Daha çok Allis forsepsi kullanılır.

- Bu fosepsler ufak dişleri olan ve dokuyu zedelemeden tutan aletlerdir.

- Yine de alet kullanılırken daha fazla sıkı tutarak dokuyu ezmemelidir. Dişsiz olanları da vardır.

![](/home/bt/.config/marktext/images/2022-03-21-21-31-21-image.png)

- Epulis fissuratum gibi daha geniş miktarda dokuyu stabilize etmek için kilitli forsepsler kullanılır, bu forseps ile yakalanan doku ağızdan çıkarılacak doku olmalıdır.

- Görünüşü Allis'e benzeyen ancak uçları geniş ve yuvarlak olan forseps (russian forseps) kavitede yükseltilen dişi tutup almaya, ayrıca ağız içinde tampon yerleştirmeye yarar.

### Kemik Kaldırmak İçin Kullanılan Aletler

#### Kemik Pensi

- Kemiği kaldırmak için en fazla kemik pensi kullanılır.

- Keskin uçlu bu alet ile kemik kesilerek veya kopartılarak azaltılır.

- Aletin iki sapı arasında bir yaylı bağlantı vardır ve aleti gevşetince ağız kısmının açılmasını sağlar.

![](/home/bt/.config/marktext/images/2022-03-21-21-35-06-image.png)

- İki ayrı formu vardır. Birisinin kenarı keskin, diğerinin hem kenarı hem ucu keskindir.

- Yan tarafı ve ucu kesen aletler, dentoalveoler cerrahi işlemlerde kemik kaldırılması gerektiğinde daha yararlıdır.

- Bu aletle çekim boşluğundan içeri girilerek interradiküler kemik de kaldırılabilir. Pens kupon ile kısa sürede fazla kemik kaldırılır.

- Uçları keskin ve çabuk körelebilen aletler olduklarından, tek seferde büyük miktar yerine, çok seferde az miktar kaldırmak tercih edilmeli. Diş çekiminde kullanılmamalı.

#### Kemik Keskisi

- Kemik pensine benzer dizaynda yapılmıştır.

- Kemiğin sivri kenarlarının düzeltilmesinde ve interradiküler septumların kesilmesinde kullanılır.

![](/home/bt/.config/marktext/images/2022-03-21-21-40-20-image.png)

#### Guj ve Çekiç

- Kemik kaldırmak için tek tarafı eğimli guj kullanılır, dişler ise iki ucu eğimli olan guj ile parçalara ayrılır.

- Alet ne kadar keskince o kadar hızlı iş yapılır.

- Bazı çekiçlerin ucunda naylon kaplama vardır. Daha az ses çıkartırlar ve hastada daha rahat kullanılırlar.

![](/home/bt/.config/marktext/images/2022-03-21-21-39-27-image.png)

#### Kemik Eğesi

- Kaldırılan mukoperiostal lambonun yerine getirilip dikilmeden önce sivri kemik kenarlarının tıraşlanması işlemi ypaılır.

- Bu aletin biri geniş diğeri dar iki ucu vardır.

- Çok miktarda kemik kaldırmak için kullanılmaz.

- Yüzeysel düzleştirmelerde yararlı.

- Eğe sadece çekme hareketiyle çalışır. İleri itilirse kemiği cilalamaktan ve ezmekten başka bir şey yapmaz.

![](/home/bt/.config/marktext/images/2022-03-21-21-42-06-image.png)

#### Motor ve Frez

- Piyasemen ve frez kullanılabilir.

- Bu yöntemin çekiç ve guj ile karşılaştırıldığında bazı avantajları vardır.

- Hasta sedasyonda değilse çekicin oluşturacağı psikolojik ve mekanik travmadan hastayı korumak zordur.

- Ayrıca motorla çalışma gereği olarak irrigasyon yapıldığından cerrahi saha sürekli yıkanmış olur. 

- Bir başka avantaj da anatomik bölgelere yakın çalışırken aleti kontrol etmek daha koaly olur.

---

Ancak yüksek devirlerde çalışırken bazı özelliklere dikakt edilmelidir:

- Yüksek devirli **hava basınçli** sistem açık yarada kullanıldığında doku arasına kaçan hava amfizem meydana getirebilir.

- Çalışırken çevre yumuşak dokulara dikkat.

- Yapılacak cerrahi işleme uygun frez seçilmelidir.

- Isının kemik üzerinde yapacağı harabet göz onunde bulundurularak irrigasyonlu çalışılmalı.

- Frezlerin kemik tozu ile dolmasına izin verilmemelidir. Dolarsa, frezler hem fazla ısı çıkarır hem işlem süresi uzar.

#### Küret

- İki ucu kaşık şeklinde düz veya açılı sonlanan ve kemik defektlerinden yumuşak dokuyu kaldırmaya yarayan aletlerdir.

- Çekim kavitesinden granülasyon dokusu, granülam veya ufak kist benzeri periapikal lezyonlar küretlerle temizlenir.

![](/home/bt/.config/marktext/images/2022-03-21-21-49-59-image.png)

- Periapikal küretler hem şekil hem fonksiyon olarak periodontal küretlerden farklıdırlar ve birbirlerinin yerine kullanılmazlar.

- Cerrahi işlem tamamlandıktan sonra mukoperiosteal flep yerine getirilerek süturlara tutturulur. Dikiş atarken iğneyi tutan alet portegüdür.

### Portegü (Needle Holder)

- Portegü sapı kilitlenebilen kısa ve kalın uçlu bir alettir.

- Ağız içinde sütur atmada kullanılan küçük portegüler olduğu gibi ağız dışında kullanılan uzun uçlu olanlar da vardır.

![](/home/bt/.config/marktext/images/2022-03-21-21-53-04-image.png)

- Ağız içi için 15 cm'lik olanlar tercih edilir. Portegünün ucu hemostattan daha kısa ve kuvvetlidir.

- İğneyi tutan kısım çapraz dişlidir. Bu daha sıkı kavramaya izin verir. Hemostatın dişi paraleldir, bu sebeple dikiş atarken istenilen stabilite ile iğneyi tutamaz, dolayısıyla hemostat dikiş atarken kullanılmamalıdır.

---

Rahat dikiş atabilmek için portegünün doğru tutulması önemlidir:

- Hekim başparmağını ve yüzük parmağını aletin kulaklarından geçirir.

- İşaret parmağı portegünün boyunca uzun tutulur. Böylece hem alet sabit tutulmuş olur, hem de yol gösterici olur.

- Ortadaki diğer parmak portegüyü açıp kapamaya yarar.

#### İğne

- İğne, portegü ile 2/3 arka mesafesinden tutulur. Bu mesafe iğnenin dokudan rahatça geçmesini sağlar ayrıca iğnenin eğilmesini önler.

- Mukoza insizyonlarını kapatmak için ufak yarım daire şeklinde veya 3/8 daire sütur iğneleri kullanılır. İğnenin eğimi dokudan daha rahat geçmesini sağlar. Sütur iğneleri çok ufaktan çok genişe kadar değişik formlar alabilir.

![](/home/bt/.config/marktext/images/2022-03-21-21-58-27-image.png)

- İğnelerin uçlarının enlerine kesitleri de değişiktir. Dikiş iğnesi gibi yuvarlar, tersine üçgen veya üçgendir. Üçgen kesitli olanlar keskindirler, mukoperiosttan daha kolay geçerler.

![](/home/bt/.config/marktext/images/2022-03-21-22-00-36-image.png)

- İplik iğnenin ucuna ya fabrikasyon olarak takılıdır yada hekim tarafından takılır. Fabrikasyon takılanlar atravmatik olarak adlandırılır.

### Sütur Materyalleri

- Sütur materyalleri kalınlık, rezorbe olup olmama, mono veya multifilament olma özelliklerine göre değişik çeşitlerde olurlar.

- Süturun kalınlığı, çoğalan sayıda sıfır ile ifade edilir. Ağız cerrahisinde en çok 3/0 olanlar kullanılır. Bundan daha kalın iplik 2/0 ve 0'dır.

- İnce iplikler daha az skar dokusu bıraktıkları için daha çok yüzeyde kullanılırlar.

- 3/0 olanlar mukozayı yırtmayacak kadar kalın, ağız içinde dokuya binecek yüke dayanacak kadar kuvvetli ve portegü kullanarak atılacak dikişte manipülasyona dayanacak kadar güçlüdür.

- Ağız içinde 3/0 siyah ipek multifilament tipi sık kullanılır.

- 3/0 yeterli dirençtedir, multifilament yapı kolay düğüm atmayı sğalar ve doku tarafından iyi tolere edilir.

- Siyah renk ise dikiş atılırken kolay görmeyi sğalar.

- Dikişler 7 gün sonra alınarak multifilament yapıdan kaynaklanabilecek alt dokulara bakteri göçü riski azalır.

![](/home/bt/.config/marktext/images/2022-03-21-22-05-18-image.png)

- Süturlar aynı zamanda rezorbe olabilenler ve olmayanlar olarak da sınıflandırılır. Rezorbe olmayan süturlar polyester, naylon, polipropilen, ipek ve paslanmaz çelik sütur materyalleridir. Ağız içinde en çok ipek kullanılır.

### Makas

- Makaslar değişik uçları ile çok farklı amaçlar için kullanılırlar.

- Ameliyatta dokuyu kesmek, dişetini kesmek, diseksiyon yapmak ve süturu kesmek gibi farklı fonksiyonlara göre hazırlanmışlardır.

- Sütur kesmek için kullanılan aletlerin açılı ve düz uçlu olanları vardır.

Yumuşak dokuda kullanılan 2 tip makas vardır:

- İris makasları ufak ve sivri uçlu,

- Metzenbaum ise uzun fakat künt uçlu makaslardır.

Makasları fonksiyonlarına uygun olarak kullanmak gerekir. Doku makaslarını dikiş kesmek için kullandığımızda ağızları körelir. Makası tıpkı portegü tutar gibi tutmalıyız.

![](/home/bt/.config/marktext/images/2022-03-21-22-10-18-image.png)

### Yumuşak Dokuyu Ekarte Etmek İçin Kullanılan Aletler (Ekartörler)

- İyi bir cerrahi işlem yapabilmek için dokuları iyi ekarte etmek ve çalışma alanını rahat görmek gerekir. Bu amaçla mukoperiostal flebi, dili ve yanakları ekarte etmek için değişik şekilli ekartörler yapılmıştır.

- En popüler yanak ekartörleri dik açılı ve geniş yüzeyli olanlardır. Bu ekartörler ile yanak gevşek olarak tutulup ayrılabildiği gibi mukoperiostal flep kaldırıldıktan sonra ekartörün ucu kemiğe dayanıp yumuşak doku gerdirilerek çekilir ve ameliyat sahası da açığa çıkarılabilir.

![](/home/bt/.config/marktext/images/2022-03-21-22-12-19-image.png)

### Ağzı Açık Tutmak İçin Kullanılan Aletler

Ufak cerrahi işlemlerde hasta ağzını kendi açar, ancak uzunlarda hastayı rahatlatmak için ağız açacağı kullanılır. Bunun için lastikten bir blok da dişler arasına yerleştirilebilir. Daha çok sedasyon uygulananan hastalarda kullanılması gerekir.

Dişlere ve temporomandibular ekleme daha fazla yüklenilebileceği için aleti kullanırken dikkat etmek gerekir.

### Aspiratörler

Ameliyat sırasında rahat çalışmak ve görüşü bozmamak için kan, tükrük ve irrigasyon solüsyonunun ortamdan uzaklaştırılması gerekir. Cerrahi diş hekimliğinde kullanılan aspiratörün ucu normalden daha incedir.

![](/home/bt/.config/marktext/images/2022-03-21-23-02-30-image.png)

### Çamaşır Pensi

- Hasta örtüldüğü zaman örtülerin kayıp düşmesini önlemek için kullanılır.

- Ucu çok sivridir ve kumaşı delerek tutar.

![](/home/bt/.config/marktext/images/2022-03-21-23-03-35-image.png)

### İrrigasyon

- Kemik kaldırmak amacıyla motor kullanılırken bölgenin mutlaka irrige edilmesi gerekir.

- Yıkama işlemi frezin ısınıp kemiğe zarar vermesini önler.

- Ayrıca süreklı yıkama işlemi frezin dişlerinin arasına giren kemik parçalarının temizlenmesini böylece frezin daha iyi kesmesini sağlar.

- Operasyon sahası bazen sızıntı şeklinde kanla dolar ve bu kanlar pıhtılaşabilir. İrrigasyon dolayısıyla gereklidir.

- Sütur atman önce de bölge yıkanarak artık materyal uzaklaştırılmalıdır. Yıkama işlemi için 20cc'lik enjektörler kullanılır. Ucuna künt bir iğne takılır.

- Daha rahat yıkamak için iğne bükülebilir. Burda dikkat edilmesi gereken enjektöre solüsyonu çektikten sonra iğneyi sıkıca takmaktır.

- Piston basınçla itildiğinde iğne yerinden çıkarak hastanın ağzına düşebilir, hasta tarafından yutulabilir.

![](/home/bt/.config/marktext/images/2022-03-21-23-06-20-image.png)

### Dental Elevatörler

- Elevatörler normal diş çekimi için kullanılan aletler arasında ikinci sırayı, komplikasyonlar ile gömülü dişlerin çıkarılmasında birinci sırayı alan ve en çok kullanılan aletlerdir.

Elevatörlerin kullanım endikasyonları şöyle sıralanır:

- Davye uygulanamayacak pozisyonlardaki dişleri lükse etmek veya yerinden çıkartmak için.

- Davye uygulamak için yeterli kronu bulunmayan çürük dişlerde.

- Davye kullanmadan önce dişi kavitede yükseltmek için (8 numaralarda).

- Kök çıkartmak için.

- Dişi kırarak ayırmak için (çok köklü dişlerde bifurkasyondan girerek kökleri ayırmak için.)

- Elevatörün sapına yüklenen kuvvet iyi ayarlanmalıdır. 

---

- Bazı elevatörlerin sapları T şeklinde (winter) olur. Özellikle bu aletlerde kuvvete dikkat edilmeli.

- Uç kısım kuvveti dişe, kemiğe veya her ikisine birden iletir.

Elevatörler üç tür fizik hareketinden yararlanarak kuvvet aktarırlar ve buna uygun olarak da değişik şekillerde yapılmışlardır:

- Bu hareketler kaldıraç, eğik düzlem ve makara hareketleridir.

- En sık kullanılan çalışma prensibi kaldıraçtır.

- Eğik düzlem hareketi genelde kaldıraç hareketi ile birlikte kullanılır. Bunun için apekso elevatörü gibi özel ypaılmış elevatörler vardır.

- Elevatör dişin kökü ile kemik arasına ve dişin aksına paralel olacak şekilde yerleştirilir. Makra sistemi de bazen kaldıraç bazen de eğik düzlem hareketleri ile kombine kullanılır.

![](/home/bt/.config/marktext/images/2022-03-21-23-13-11-image.png)

- Dirence karşı mekanik avantaj kullanılarak kolay iş yapma imkanı sağlayan bu fizik prensipleri doğrultusunda kaldıraç hareketinde 3 kat, eğik düzlem hareketinde 2,5 ve makarada 4,6 kat güç elde edilir. 

- Bir başka ifadeyle bu kuvvetler dikkatli uygulanmazsa komplikasyonlara yol açabilir.

---

Farklı elevatör tiplerinde en büyük değişiklik uçlardadır. Genellikle düz veya üçgen şeklindedir. Ancak bu uçların hepsi de dişe veya köke adaptasyon bakımından içbükey form gösterir. Elevatörler kullanım amaçlarına göre şu şekilde sınıflandırılır:

- Tüm kökü veya dişi çıkartmak için tasarlanmış elevatörler.

- Koleden kırılmış olan dişlerin çıkartılması için planlanmış elevatörler.

- Apeksin yarısına kadar olan kırıklarda köklerin çıkarılması için planlanan elevatörler.

- 1/3 apikalde kırılmış olan köklerin çıkarılmasın kullanılan apikal kök elevatörleri (Heidbrink).

Düz olan tip (Bein elevatörü) en fazla kullanılan ve dişi lükse etmek için en yararlı olandır. Düz elevatör ile sürmüş bir dişin dişetini ayırıp lükse etmek amacıyla çekime başlanır ve sonra davye uygulanır.

Üçgen uçlu olanlar sağlı ve sollu olmak üzere 2 taraflıdır. En fazla kullanılma yeri çift köklü dişlerin çekimi sırasında köklerden birisi çıkıp diğeri kaldığı zamandır. Üçgen uçlu elevatörlerin değişik tipleri vardır. En çok kullanılan Crayer elevatörüdür.

![](/home/bt/.config/marktext/images/2022-03-21-23-17-47-image.png)

#### Elevatör Kullanılırken Dikkat Edilmesi Gereken Hususlar

- Yandaki dişte çekim endikasyonu olmadıkça o diş dayanak noktası alınmaz.

- Hiçbir zaman lingual kemik kole hizasını dayanak noktası olarak almamak gerekir.

- Elevatörün kayma problemi karşı komşu dokuların kontrol altında olduğundan ve verilen basıncın elevatörün ucu ile doğru yönetildiğinden emin olmak gerekir.

- İnterseptal kemiği kaldırırken komşu dişin kök ucuna zarar verilebileceği hatırda tutulmalıdır.

- Süt dişi çekiminde elevatör kullanılmaz, eğer gerekirse alttaki daimi diş germine zarar vermemeye dikkat edilmelidir.

#### Elevatör Kullanılırken Ortaya Çıkabilecek Komplikasyonlar

- Komşu dişe zarar verebilir hatta diş kavitesinden çıkartabilir.

- Alveoler kemik kırılabilir. Mandibula kırıkları olabilir.

- Elevatörün sivri ucu yumuşak dokulara batarak zarar verebilir.

- Bölgedeki damar ve sinirlere zarar verilebilir.

- Maksiller sinüs perforasyonu olabilir ve kırık kök parçası da sinüs boşluğuna kaçabilir.

- Kök parçası mandibüler kanala itilebilir.

- Alt gömülü 3 moların pozisyonuna göre diş submandibuler veya pterigomandibuler boşluğa, üst gömülü 3. moların çekimi sırasında da infratemporal bölgeye itilebilir.

### Davyeler

- Dişi alveol kemiğinden dışarı çıkarmaya yarayan aletlerdir. Uygulanacak dişe göre şekilleri vardır. Bir davyenin üç kısmı vardır: Uç, ara bölge ve sap. Sap kaymayı önleme amacıyla pütürlü bir yüzey halindedir ve aleti rahat kavrayıp yeterli kuvveti uygulayabilecek büyüklüktedir.

- Çekilecek dişe göre sap kısmı farklı tutulur.

- Üst çene dişleri için davye sapı avuç içi altta olacak şekilde yerleştirilir. Böylece davyenin ucu üst dönük olur.

- Alt çene davyeleri 90 derece açılıdırlar. Alt çene dişleri için davye üstten tutulur, böylece uç ksıım aşağıya dönük olur.

![](/home/bt/.config/marktext/images/2022-03-21-23-25-23-image.png)

![](/home/bt/.config/marktext/images/2022-03-21-23-26-04-image.png)

![](/home/bt/.config/marktext/images/2022-03-21-23-26-39-image.png)

![](/home/bt/.config/marktext/images/2022-03-21-23-27-10-image.png)

![](/home/bt/.config/marktext/images/2022-03-21-23-27-58-image.png)

![](/home/bt/.config/marktext/images/2022-03-21-23-28-14-image.png)
