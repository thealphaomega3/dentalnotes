# Diş Çekimi

İdeal bir diş çekiminde amaç bütünüyle bir dişin veya diş kökünün dentoalveoler dokuda harabiyet yapmaksızın veya en az travma meydana getirecek şekilde ağrı oluşturmadan çıkarılmasıdır.

Bunun için;

- Çekim ne şekilde olursa olsun çekimden önce iyi bir operasyon planı yapılmalı.

- Hekim diş çekimi öncesi, sırasında ve sonrasında ortaya çıkabilecek komplikasyon ve zorluklar karşısında öğrendiği bilgilere göre ideal tekniği vakaya modifiye edebilmelidir.

- Çekim planı yapılırken göz önünde bulundurulması gereken en önemli noktalar, çekilecek diş çevresindeki yapılar ve dişin anatomik yapısıdır.

- Çekimin ideal olarak gerçekleştirilmesi için köklerin ve periapikal bölgenin radyolojik olarak değerlendirilmesi lazımdır.

- Bu değerlendirme operasyon öncesi çekimin ne şekilde yapılacağı konusunda bize gerekli yolu göstermektedir.

- Ayrıca, dişin ağrısız olarak çekilebilmesi için en uygun anestezik maddenin ve en uygun anestezi yönteminin uygulanması gerekir.

## Diş Çekimi Endikasyonları

- Konservatif veya restoratif tedavi yapılamayacak dişler,

- Kanal tedavisinin endike olmadığı akut veya kronik pulpitisli veya devital dişler

- Dişlerin kemik desteklerini aşırı ölçüde kaybettiği, periodontal harabiyeti olan dişler

- Apikal rezeksiyona cevap vermeyen dişler

- Restoratif apareylerin yerleştirilmesi sonucu mekanik olarak zarar görmüş dişler

- Herhangi bir fonksiyonu olmayan kökler

- Ortodontik tedavi için çekimi gereken dişler

- Protetik tedavide çekimi gerektiren dişler

- Sürnumerer dişler

- Maksiller sinüs enfeksiyonuna yol açabilecek, sinüsle bağlantılı dişler

- Persiste süt dişleri

- Fokal enfeksiyon teşkil edecek durumdaki dişler

- Çene travması sonucu krıık hattında kalan, lüksasyona uğramış veya ileride enfekte olabilecek dişler

- Malign tümörlerin cerrahi operasyonunda, tümör içerisinde olan veya tümörle komşuluğu olan dişler

- Estetik amaçla çekilmesi gereken dişler

---

### Derin Çürükler veya Bu Çürüklere Bağlı Olarak Enfekte Durumdaki Dişler

- Özellikle derin çürüğe bağlı olarak dişler konservatif, endodontik veya protetik tedavilerle kurtarılamayacak veya restore edilemeyecek durumda ise çekim endikasyonu vardır.

- Bu tür dişlerde çoğunlukla periapikal bölge normal doku özelliğini kaybetmkete ve pulpada ileri derece enfeksiyon meydana gelmektedir.

- Çekime karar verebilmek için radyolojik değerlendirmeyi takiben iyi bir klinik değerlendirme yapılmalıdır.

- Ancak apekste lokalize olmuş enfeksiyonlu dişlerde bir takım operasyonlar gerçekleştirilerek bu dişlerin ağızda daha uzun süre kalabilmeleri sağlanmaktadır.

Bu operasyonlara örnek olarak apikal rezeksiyonu gösterebiliriz:

- Apikal rezeksiyon, ön grup dişlerde kökün 1/3 apikal kısmının kesilerek bölgede bulunan patolojik dokuların temizlenmesi işlemidir.

- Apikal rezeksiyonu başarılı bir şekilde gerçekleştirmek için dişin başarılı bir kanal tedavisine sahip olması, harabiyetin 1/3 apikal bölgeyi geçmemiş olması ve dişte aşırı lüksasyonun bulunmaması gerekir.

- Dişte periodontal harabiyet varsa çekim daha uygun olacaktır.

![](/home/bt/.config/marktext/images/2022-03-22-17-52-15-image.png)

### Ortodontik Amaçlı Diş Çekimi

- Ortodontik tedavide dental arkta yer kazanmak için diş çekilebilir.

- Bu tür diş çekimleri daha çok karışık dişlenme döneminde tercih edilmektedir.

- Ortodontik amaçlı diş çekimi genellikle alt ve üst birince ve ikinci premolar dişlere uygulanır.

![](/home/bt/.config/marktext/images/2022-03-22-17-53-14-image.png)

### Protetik Amaçlı Diş Çekimi

- Eğer ağızdaki mevcut dişler uygun bir protez yapılmasına ve protezin planlanmasına engen oluyorsa bu durumda protetik açıdan da başka bir yöntem bulunamıyorsa diş çekimi yapılabilir.

- Bazı durumlarda diş çekiminden sonra karşı çenede bulunan diş, çekim boşluğuna doğru uzar ve protez yapılmasına engel olur.

- Bu tür uzama vakalarında protetik rehabilitasyon ile oklüzyon düzeltilemiyorsa diş çekimi endikasyonu vardır ve çekim ile oklüzal boşluk düzeltilir.

### Periodontal Amaçlı Diş Çekimi

- Çeşitli periodontal hastalıklar nedeniyle derin dişeti veya kemik içi cepleri bulunan ve hastalığın derecesine bağlı olarak ileri derecede lüksasyon gösteren dişler tedavi edilemiyorsa diş çekimi yapılabilir.

- Bazen yaygın periodontal harabiyetler söz konusu olduğunda seri diş çekimleri bile yapılabilmektedir.

### Persiste Süt Dişi Çekimleri

- Düşme zamanı geldiği halde ağızda kalan süt dişleri persiste süt dişleridir.

- Dişlerin persiste kalma nedenlerinden birisi normal sürme zamanı geldiği halde fizyolojik kök rezorpsiyonunun başlamamış olmasıdır.

![](/home/bt/.config/marktext/images/2022-03-22-17-57-35-image.png)

- Bu dişler arkta anormal kuvvetlere ve malpozisyonlara sebep olabilmektedir.

- Fakat altta daimi diş germi bulunmuyorsa ve herhangi bir patoloji yoksa çekim yapılmamalıdır.

- Zamanında düşmeyen sür dişleri oklüzyona zararlı olduğu gibi zamanından önce çekilen süt dişleri de oklüzyona zararlı olmaktadır.

### Travmatize Olan Dişler

- Geniş dolgu restorasyonları bulunan dişler veya kanal tedavisi uygulanan dişler dayanıklıklarını büüyk ölçüde kaybettiklerinden dolayı çiğneme esnasında kolayca kırılabilmektedir.

- Yine çenelere gelen direkt veya indirekt travma sonucu dişler kırılabilir. Bu durumdaki dişlere herhangi bir tedavi uygulanamıyorsa çekim endikasyonu mevcuttur.

![](/home/bt/.config/marktext/images/2022-03-22-18-00-13-image.png)

### Kemik Nekrozu, Kist, Osteomyelit Gibi Odaklarda Bulunan Dişler

- Ağız ve çevre dokularda meydana gelen enfeksiyonlar dental orjinli iseler etken dişlerin çekilmesi gerekmektedir.

- Diş çekiminden sonra iyi bir küretaj yapılmazsa enfeksiyon, kist veya osteomyelit devam edebilir.

![](/home/bt/.config/marktext/images/2022-03-22-18-02-43-image.png)

### Tümör İçerisinde Yer Alan Dişler

- Bir diş tümöral kitle içerisinde yer alıyorsa, kitlenin cerrahi olarak çıkarılması sırasında çekilmelidir. Kitle içerisinde bulunan dişlerin sadece çekiminin yapılması tümörüm büyümesi ve hastanın sağlığı açısından tehlikelidir.

![](/home/bt/.config/marktext/images/2022-03-22-18-04-08-image.png)

- Özellikle malign karakterli tümörlerde ypaılan diş çekimi kitlenin süratle proliferasyonuna yol açarak daha da büyümesine, kan ve lenf yoluyla diğer dokulara metastaz yapmasına yol açabilir.

### Maksiller Sinüs Enfeksiyonuna Yol Açan Dişler

Üst çenede genellikle premolar dişlerden itibaren posteriora doğru gidildikçe diş kökleri maksiller sinüs ile komşuluk içindedir. Bu komşuluk üç şekilde kendini gösterir:

- Dişlerin apeksleri ile maksiller sinüs arasında ince bir kemik lameli bulunabilir.

- Dişlerin apeksleri maksiller sinüs mukozası ile komşu olabilir.

- Dişlerin kökleri direk maksiller sinüs içerisinde bulunabilir.

![](/home/bt/.config/marktext/images/2022-03-22-18-06-20-image.png)

Bu tip dişlerin çekimlerine bağlı olarak maksiller sinüsle ağız boşluğu arasında bir oroantral ilişki söz konusu olabilmektedir. Böyle bir durumda burun kapatılıp hastanın burnundan nefes vermesi söylendiğinde çekim kavitesinden hava kabarcığı ve tıslama sesi gelmektedir.

![](/home/bt/.config/marktext/images/2022-03-22-18-09-20-image.png)

Eğer oroantral açıklık meydana gelmişse ve maksiller sinüste herhangi bir enfeksyon yoksa, çekim kavitesi içine lokal hemostatik ajanlar yerleştirilir ve yara dudakları sık bir tamponlama yapılarak dikilir.

![](/home/bt/.config/marktext/images/2022-03-22-18-10-31-image.png)

### Fokal Enfeksiyon Durumlarında

Bazı sistemik hastlaığı bulunan hastalarda, hastanın önemli bir cerrahi operasyon geçirmesi planlanıyorsa, operasyon sonrasında uzun bir süre herhangi bir cerrahi işlem yapılması problem çıkaracaksa bu tür vakalarda ileride problem çıkaracağı düşünülen dişlerin çekimi profilaktik olarak düşünülmektedir.

### Estetik Amaçlı Diş Çekimi

- Estetik problemler hastanın psikolojik yapısı üzerinde bozukluğa yol açmakta ve hastanın toplumdan soyutlanmasına yol açmaktadır.

- Estetik problemler hastanın psikolojik yapısını bozuyorsa ve problemler protetik, endodontik, konservatif veta cerrahi olarak ortadan kaldırılamıyorsa diş çekimi yapılması uygun görülmektedir.

## Diş Çekimi Kontraendikasyonları

- Yetersiz beslenme ve debilite

- Radyoterapi uygulanan hastalar

- Hamilelerde diş çekimi

- Sistemik enfeksiyon ve ağız bölgesi enfeksiyonları

- Kalp hastalıkları

- Diğer sistemik hastalıklar

### Yetersiz Beslenme ve Debilite

- Bu tip hastalarda vücut savunma sistemi tam olarak fonksiyon gösteremediği için sekonder enfeksiyon ihtimali vardır.

- Bu grup hastalarda tam bir anamnez alınamadığı için yeterli bilgiler de bulunmamaktadır.

- Lokal anestezi kullanarak diş çekimi bazı durumlarda komplike işlem gerektirir.

- Yine ileri derecede mental retardasyon gösteren hastalarda diş çekiminin genel anestezi altında yapılması hem hekim hem hasta açısından daha uygundur.

### Radyoterapi Uygulanan Hastalar

- Ağız ve çene tümörlerinin tedavisinde şayet radyoterapi uygulanacaksa o bölgedeki çekimi gerekli olan dişlerim radyoterapiden 3-6 hafta önce çekilmesi gereklidir.

- Radyoterapi baş boyun bölgesindeki kanser tedavisinde sıklıkla kullanılır.

- Radyoterapi sırasında özellikle kemik yapısında büüyk değişiklikler olduğundan dolayı dikaktli olmak gerekir.

- Bu değişiklikler genellikle kemikte yıkım şeklinde kendisini göstermektedir. Radyoterapi ayrıca başta arterioller olmak üzere küçük damar ve yapıların obliterasyonuna sebep olarak damar geçirgenliğinin ve damarların iç hacminin düşmesine yol açar. Bu da nekrozlara sebep verir.

- Radyasyonun kemik dokusundaki en önemli komplikasyonu **osteoradyonekrozdur**.

- Sık olarak 3600 RAD ve üzeri uygulamalarda görülür.

- Osteoradyonekrozla seyreden olgularda hücre sayısında azalma devam ederken, fibrozis ve osteoblastik aktivitenin osteoklastik aktivite yönünde değiştiği gözlenir.

![](/home/bt/.config/marktext/images/2022-03-22-18-33-53-image.png)

![](/home/bt/.config/marktext/images/2022-03-22-18-34-49-image.png)

- Bu tür hastalarda damar sistemindeki daralmadan ve çeşitli problemlerden dolayı yara iyileşmesinde gecikme ve kemik iliği nekrozundan dolayı hastada osteoporötik enfeksiyon ve **osteomyelit** ortaya çıkar.

- Bundan dolayı radyoterapiden sonra 4-6 haftada hiçbir dental tedavi yapılmaz. 3-6 arasında ise profilaktik antibiyotiklerle çekimler yapılabilir.

### Hamilelerde Diş Çekimi

- Hamilelik üç trimester altında incelenir. Birinci trimesterde organogenesis vardır.

- Dördüncü aydan itibaren organların oluşması tamamlanarak fetüs büyümeye başlar.

- Birinci trimesterde fetüs dış etkenlere karşı hassas olduğundan ve bu hassasiyetten dolayı abortus tehlikesi olduğundan operasyonlar acil tedaviler dışında ertelenmelidir.

- Hamileliğin **ikinci trimesteri** diş hekimliğinde tedavi açısından en uygun olan dönemdir.

- **Hamileliğin son dönemi** uyaranlara karşı oldukça hassas bir dönem olduğundan dolayı erken doğum ihtimali ve **postoperatif bakreriyeminin** olumsuz etkilerinden dolayı yapılacak dental müdahaleler doğum sonrasına ertelenmelidir.

### Sistemik Enfeksiyon ve Ağız Bölgesi Enfeksiyonları Durumlarında

- Bu durumlarda kişinin immün sistemi baskılandığından ve enfeksiyona yatkınlığı nedeniyle cerrahi müdahaleler ertelenmelidir.

- Eğer etken dental orjinli ise enfeksiyonun gerilemesi söz konusu olsa bile dental tedavi yapılmadığı sürece enfeksiyon odağı ortadan kalkmadığından dolayı yapılan tedaviler sonucunda enfeksiyonlar tekrar karşımıza çıkabilir.

### Kalp Hastalıkları

Aterom, HP, MI, konjestif kalp yetmezliği, bakteriyel endokardit geçirmiş, kardiyak cerrahi uygulanan hastaalrda diş çekimi yapılmadan önce hastanın son durumunun tespiti amacıyla konsültasyon istenmelidir.

### Diğer Sistemik Hastalıklar

- DM

- Malign tümörler

- kan hastalıkları

- Epileptik hastalar

- ...

## Diş Çekimi Teknikleri

Diş çekimi iki grup altında toplanır:

- Normal (kapalı) çekim ---> Davye ve elevatör kullanarak, dentoalveoler dokuda ilave bir cerrahi müdahale olmaksızı, diş veya köklerin tamamen çıkarılması işlemidir.

- Cerrahi (açık) çekim ---> Aşırı harabiyete uğramış veya çekim esnasında kırılan kök parçalarının cerrahi işlemler uygulayarak çekilmesi işlemlerine cerrahi (açık, komplikasyonlu) çekim adı verilir.

### Normal Çekim

Gerek davye gerek elevatör kullanılarak yapılan normal çekimde fizik prensipleri daima göz önünde bulundurulmalı, çekim esnasında prensiplerin dışına çıkmamaya özen gösterilmelidir.

1. Dişe uygun davye seçilmelidir.

2. Davye ağzı, dişin uzun eksenine paralel olarak yerleştirilmelidir.

3. Davyeye tek yönde ve gereğinden fazla hareket verilmemeli, aceleci olunmamalıdır.

4. Bir parmağımızı davye sapının arasına koyarak davyenin gereğinden fazla sıkılmamasına dikkat edilmelidir.

![](/home/bt/.config/marktext/images/2022-03-22-18-51-13-image.png)

5. Süt dişleri için süt davyeleri kullanılır.

![](/home/bt/.config/marktext/images/2022-03-22-18-51-42-image.png)

6. Davyeyi dişetinin içine doğru gömerek, uç kısmının dişin kronuna değil de kolenin altına, kök yüzeyine yerleşmesini sağlamalıyız.

![](/home/bt/.config/marktext/images/2022-03-22-18-52-20-image.png)

7. Kullanılan davye dişe servikal bölgede nokta halinde değil de dişe tam adapte olacak şekilde temas etmeli (yüzey teması.).

8. Davye ile dişin kole veya servikal bölgesinden tutulması esnasında hiçbir zaman serbest dişeti diş ile davye arasında sıkışmamalıdır. Bunun için davye ile dişi tutmadan önce Bein elevatörü ile dişin boyun kısmındaki dişeti, diş etrafından uzaklaştırılmalıdır.

9. Davyenin çekilecek dişe tatbik edilecek ucu dişin uzun ekseni ile aynı doğrultuda olmalıdır.

10. Bütün dişlerin anatomik olarak servikal kesitleri şekil ve hacim olarak farklı olduklarından çeşitli tutucu ağız şekilleri olan ve çekilecek dişe göre sap yapısı farklı şekillerde üretilen davyeler kullanılmalıdır.

11. Diş çekimi yapılırken alveoler kavitede en az harabiyet meydana getirecek şekilde kavite genişletilip, hafif çekme kuvveti uygulamak suretiyle diş kavitesinden çıkarılmalıdır.

12. Davyeyi tutan elin başparmağı davyenin sapı üzerinde ve yüzük parmağı davyenin sapları arasına girecek şekilde tutularak diş kronu kavranır ve davye dişin yüzeyi ile devamlı temasta kalacak şekilde alveol kemik kenarına kadar itilir, bu esnada elevatör ile daha önceden ekarte edilmiş olan dişeti kenarları tamamen davye ağzından ayrılır.

![](/home/bt/.config/marktext/images/2022-03-22-19-45-27-image.png)

13. Davyenin ağzı alveoler kenar hizasında dişetini ve alveoler kemiği tutmuyr ve dişin servikal bölgesine tam adapte olmuş ise davye doğru tatbik edilmiştir. Diğer el ve parmaklar çekim yapılan bölgede koruyucu ve destekleyici rol oynarlar.

14. Çekimin son aşamasında asla anlık çekme kuvveti uygulanmaz. Eğer diş kuvvete direnç göstermezse davye periferal yapılara çarpıp zarar verebilir.

15. Diş, alveolden çıkartılmadan dişeti ile bir yapışıklığının olup olmadığı kontrol edilmelidir.

---

İdeal bir çekimde gerek davye gerek elevatör kullanılırken, kuvvetler dişe kontrollü olacak şekilde, aynı doğrultuda ve aynı şiddette tatbik edilmelidir. Çekim esnasında uygulanan kuvvet:

- Periodontal lifleri koparacak,

- Dişin çıkması için kemiğin esnemesine imkan verecek,

- Dişi kaviteden çıkarabilecek nitelikte olmalıdır.

Bu işlemlerin aynı anda ve organize bir şekilde yapılabilmesi için hekim kendisini, ellerini ve kullandığı aletlerini fotöy ve hastasıyla uygun bir şekilde bütünleştirmelidir.

Hekimin hatırda bulundurması gereken en önemli şey "dişe önce mobilite verilmeli sonra çıkarılmalı" kuralıdır. Böylece istenmeyen bir çok sonuçtan kaçınılmış olur. İyi bir hekim, yapılacak işlemin prosedürünü önce kafasında oluşturup, kesinlik kazandırdıktan sonra uygulamaya geçmelidir.

## Diş Çekiminde Çalışma Düzenleri
