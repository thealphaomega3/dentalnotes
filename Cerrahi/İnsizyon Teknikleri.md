# İnsizyon Teknikleri

- Cerrahi işlem sırasında sınırları cerrah tarafından belirlenecek kaldırılan yumuşak doku parçalarına flep (lambo) adı verilir.

- Flepler alttaki dokuya ulaşmayı sağlar. Operasyon sonrasınd süturlar ile eski haline getirilir ve iyileşmesi beklenir.

- Flepler kendi kan akımını taşır. Dokunun problemsiz iyileşmesini sağlayabilmek için fleplerin iyi planlanarak insize edilmesi gerekir.

![](/home/bt/.config/marktext/images/2022-03-21-23-30-57-image.png)

Flepler tam kalınlık ve yarım kalınlık flep olarak ikiye ayrılır:

- Tam kalınlık flepler insizyonun kemiğe kadar yapıldığı ve periostun da kaldırıldığı fleplerdir.

- Yarın kalınlık flep ise mukozal bir insizyonu takiben periostun yerinde bırakılarak kaldırılan flep şekldiir.

![](/home/bt/.config/marktext/images/2022-03-21-23-35-18-image.png)

- Flebin tabanı serbest kenarından daha geniş olmalıdır. Bu sayede flep daha rahat bir kan akımı ile beslenir. İnsizyonun sınırları bölgedeki kan damarlarını kesintiye uğratmamalıdır.

- Lambo bölgeyi rahat görebilecek kadar geniş açılmalıdır. Küçük lambo kaldırılması hem sahayı rahat görmemizi engeller hem de ekartör rahat yerleştirilemeyip yumuşak dokuda yırtıklara sebep olabilir.

- Muntazam hatlı uzun bir insizyon, kısa fakat yırtılacak bir flebe yol açan insizyondan daha rahat ve çabuk iyileşir.

![](/home/bt/.config/marktext/images/2022-03-21-23-40-34-image.png)

- Lambo yerine getirilip dikildikten sonra sütur hatlarının altında sağlam kemik desteğinin olması tercih edilir.

- Bunun için ameliyat sırasında kaldırmayı düşündüğümüz kemik sınırlarını saptayıp inszyonu bu sınırdan daha uzakta yapmak gerekir.

- Aksi takdirde yumuşak dokuda içeriye çökme, yaranın açılması, hematım ve enfeksiyon riski ve geç iyileşme gibi sorunlar ortaya çıkar.

![](/home/bt/.config/marktext/images/2022-03-21-23-56-00-image.png)

- İnsizyon planlarken dikkat edilmesi gereken nokta insizyonun anatomik yapıları zedelememesidir.

- Alt çenede lingual ve mental sinirler, üst çenede foramen palatinum majus dikkat edilmesi gereken yapılardır.

- Sert damakta foramen insizivum bölgesinde çalışırken damar ve sinirin foramen hizasında kesilmesi fazla bir sorun oluşturmaz.

---

Zarf flepte, insizyon genellikle iki diş boyu önde ve bir diş boyu arkada olacak şekilde planlanmalıdır. Vertikal insizyonlar 90 derecelik açı yerine eğimli inerek tabanı geniş bırakılmalıdır (120 derece).

![](/home/bt/.config/marktext/images/2022-03-21-23-59-46-image.png)

- Vertikal insizyon kemik çıkıntıları üzerinden, örneğin kanin çıkıntısı üzerinden geçmemelidir. Çünkü yara iyileşirken dikişte açılma olabilir.

- Vertikal insizyon çok uzatılıp buksinatör kas yapışıklığına zarar vermemelidir.

- Bu takdirde postoperatif ödem fazla olur, ortaya çıkan ve organize olan hematom bukkal sulkus derinliğini azaltır ve protez yaparken komplikasyonlar olabilir.

- Özellikle dişsiz çenelerde böyle bir sonuçtan kaçınmak için özen gösterilmelidir.

![](/home/bt/.config/marktext/images/2022-03-22-00-01-47-image.png)

- Alt çene lingual tarafta ağız tabanına doğru vertikal insizyon yapılmamalıdır.

- Anatomik yapısı oldukça zengin olan ağız tabanı cerrahi işlemler sırasında her türlü travmadan korunmalıdır.

- Kronik iltihaba bağlı fibröz alanlar, skar dokuları insizyonun geçtiği bölgeler olmamalıdır. Bu bölgelerde flebi sertleştirmek daha zordur, dokuyu yırtmamaya dikkat etmek gerekir.

- Yumuşak dokuda fistül ağzı şeklinde perforasyon varsa, insizyon sırasında bu alan gözardı edilmemeli ve perforasyon kapatacak şekilde kesi yapılmalıdır.

## İnsizyon Yaparken Dikkat Edilecek Hususlar

- Devamlı ve eşit kuvvet uygulanır.

- Kaldırılacak lambo yeterli büyüklükte olmalı.

- Lambonun tabanı serbest kenarından geniş olmalı.

- İnsizyon sağlam kemik üzerinde olmalı.

- Anatomik oluşumlara zarar vermemeli.

- Yapılan insizif operasyon sırasında gerekli görüldüğünde görüş alanını artırmak için yardımcı insizyonlara yer verilmelidir.

## İnsizyon Tipleri

- Serbest dişeti insizyonu

- Modifiye L insizyonu

- Yarım ay insizyonu

- Pichler insizyonu

- Z, Y, çift Y, T tipi insizyonlar.

## Mukoperiostal Flep Tipleri

- Sık kullanılan flep tiplerinden birisi zarf flep'tir.

- Dişli hastalarda gingival sulkusta uygulanır.

- Bu hastalarda insizyon tepesi serbest dişetinden geçmektedir.

- Dişsiz hastalarda zarf flep insizyonu kretin tepe noktasından geçer.

- Lambo bukkal veya lingual tarafa doğru esnetilerek kaldırılır.

- Eğer vertikal insizyonlar da olaya dahil edilicekse, geniş açılı vertikal insizyonlar yapılır.

---

- Eğer serbest dişetinin sadece distal veya mezialinden insizyon yapılırsa üç köşeli flep, hem distal hem mezialinden insizyon yapılırsa dört köşeli flep ortaya çıkar.

- Dört köşeli flepler sık kullanılmazlar.

- Üç köşeli flepler hem beslenme açısından uygun ortam sağlar hem de yeterli miktarda görüş alanı sağlar.

- Köşeli flepler ağzın arka taraflarında bazen apikal rezeksiyonda kullanılır.

![](/home/bt/.config/marktext/images/2022-03-22-00-13-12-image.png)

---

Kökün apeksine ulaşmak için kullanılan insizyonlardan birisi yarım yuvarlak (yarım ay) insizyonudur.

Bu insizyon papillaya ve dişeti kenarına zarar vermez, ancak küçük bir ameliyat sahası görmemize imkan verir.

![](/home/bt/.config/marktext/images/2022-03-22-00-15-13-image.png)

---

- Palatinal bölgede flepler genellikle Y veya çift taraflı Y şeklinde insizyonlar ile kaldırılır (torus ameliyatı).

- Bu klasik insizyon ve flep şekillerinden başka özel durumlar için kullanılan flepler vardır.

- Operasyondan sonra yara kontrolü yapılarak bölgedeki kanamalar durdurulur, sivri kenarlar düzeltilip lambo yerleştirilerek operasyon bitirilir.

![](/home/bt/.config/marktext/images/2022-03-22-00-16-56-image.png)

- Sütur işlemine geçmeden önce flep orjinal konumunda ve yara uçları karşılıklı birleşmiş şekilde olmalıdır.

- Süturun amacı yara uçlarını birbirine yaklaştırmak ve çeşitli travmalar ile gelecek kuvvetlere karşı yara dudaklarını bir arada tutmaktır.

- Eğer insizyon atravmatik ve muntazam yapıldıysa ve yara dudakları arasında minimal aralık kaldıysa, yara hızla ve komplikasyonsuz iyileşir.

- Bu iyileşme primer yara iyileşmesinin klinik özelliklerini gösterir.

- Sütur hemostaz da sağlar ancak önceden alt dokulara kanama kontrolü yapılmalıdır.

- Alt dokularda ölü boşluklar kalırsa ve kan bölgede toplanırsa hematom meydana gelir. Hematom enfeksiyon riskini artırır.

## Ölü Boşluk Bırakmamak İçin Önemli Noktalar

- Doku katları hafifçe birbirine tutturulmalıdır.

- Yara üzerinde baskılı bandaj yapılarak doku katları doğal fibrinle birbirine yapıştırılır ve bu baskı 10-15 saat devam eder. Bu baskı ödem önlenmesine de yardım eder.

- Operasyon boşlukları içerisine tamponlar konularak kanama duruncaya kadar beklenir ve kanama durunca dikişe geçilir.

- Yara boşluğuna dren konarak bölgede oluşabilecek sekonder kanama ve ödemlerin dışarıya akması sağlanır.

## Yara Kapatma Yöntemleri

- Sütur ile kapatma

- Deri bantları (Skintape-Steristrip)

- Deri klipsleri (agraf)

- Yara yapışkanları (Siyanoakrilatlar, fibrin yapıştırıcılar)
