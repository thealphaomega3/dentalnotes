# Hasta Muayene Teknikleri

Klinik muayenenin avantajları;

- Doğru teşhisin yapılabilmesi

- Hastanın sistemik durumunun değerlendirilmesi

- Olası sistemik hastalıkların açığa çıkarılması, bunun için gereken konsültasyonun yapılması

- Risk grubu hastalarda ortaya çıkabilecek durumlar için önlem alınması ve hazırlıklı olunması

- Hastanın psişik durumunu değerlendirilerek tedavi planlaması ve anestezi türüne karar verilmesi

## Fizik Muayene

Fizik muayene tekniklerini dörde ayırır;

- İnspeksiyon

- Palpasyon

- Perküsyon

- Oskültasyon

bu ana muayene yöntemleri genel tıp ve diş hekimliği için aynıdır.

### İnspeksiyon

Hastanın gözle muayenesi anlamına gelir ve en sık kullanılan yöntemdir. Hastanın fizik özellikleri ve hareketleri gözlenir.

İnspeksiyon için gerekli olan iyi bir ışık sistemi ve muayene edilecek bölgenin tam açıkta olmasıdır.

**<u>Diaskopi</u>**

Vasküler karakterli lezyonların gözle muayenesine yönelik bir yöntem diaskopidir. Dokuya cam lamel veya şeffaf akrilik plak bastırılıp çekilir. Bastırıldığında rengi açılan, baskı kaldırıldığında tekrar eski rengine dönen doku vasküler karakteri anlatır.

### Palpasyon

- Genellikle parmak ucu basıncıyla yapılır.

- Hekimin palpasyon yeteneği zamanla gelişir.

- Deneyimli bir el inspeksiyon ile gözlenmeyen pek çok değişikliği palpasyonla rahatça anlar.

- İyi bir palpasyon için bölge anatomisi ve komşuluklarını iyi bilinmelidir.

- Histoloji bilgisi iyi olması da önemlidir.

Palpasyon için ana teknikler;

- Bilateral

- Bimanuel

- Bidijital

---

- Bilateral ve bimanuel yöntemler iki elle uygulanır.

- Bilateral muayene preaurikular bölgeden başlayarak iki taraf simetrisini kontrol etmek için kullanılır.

- TME ve lenf muayenesi bu şekilde yapılır.

![](/home/bt/.config/marktext/images/2021-11-26-19-55-48-image.png)

Resim 1 : Lenf nodları

**<u>Bimanuel teknik</u>** ağız tabanını muayene ederken yararlı olur. Bir el submandibular bölgeyi çene altından ekstraoral olarak desteklerken, diğer elin işaret parmağı ağız tabanını dikkatlice palpe eder. Her iki el ile yavaşça basınç uygulayarak submandibular bez ve diğer dokular parmaklar arasında yuvarlanarak kontrol edilir.

![](/home/bt/.config/marktext/images/2021-11-26-19-59-26-image.png)

Resim 2: Bimanuel teknik

Bidijital palpasyonda bir elin işaret ve baş parmağı arasında doku hissedilip yavaşça gezinilir. Bu yöntemle dudak ve yanak muayene edilir. Submukoza değişiklikleri erken dönemde hemen hissedilirler.

![](/home/bt/.config/marktext/images/2021-11-26-20-01-14-image.png)

Resim 3 : Bidijital palpasyon

---

- Palpe edilen dokular, kemik, kas, eklem, tendon, ligament ve organlardır.

- Yüzeyel arterler, kalınlaşan veya tıkanan venler, büyümş lenf bezleri, tükürük bezleri ve kanalları, sıvı, pü ve kan toplanmaları hissedilir.

- Palpasyonda dokuların kıvamı değerlendirilir. Kıvam genelde yumuşak, peynirimsi, lastik, katı veya kemik sertliğinde kelimeleri ile anlatılır. **<u>Endurasyon</u>** kelimesi ise anormal katılık veya sertliği tanımlar. Hastalığın infiltrasyon şeklindeki büyümesi ile ortaya çıkar ve ekseri kanser ile ilgilidir.

- Mukoza veya derinin yapısı normal, pürüzlü, artan kalınlıkta veya kabuklu olarak tarif edilebilir.

- Dokulardaki hassasiyet dokunma veya basınca karşı alınan anormal histir, halbuki ağrı belli sinir uçlarının stimülasyonu sonucudur. Ağrı spontan olabilse bile hassasiyet palpasyon veya basınç sonucudur.

- Isı farklılığını el sırtı ve parmaklar, deri daha ince olduğu için daha iyi hisseder.

- Sistemik ısı artışı enfeksiyona bağlıdır, bölgesel yüzeysel ısı artışı ise belli bir bölgedeki sirkülasyonun çoğalması veya iltihaplanma sonucudur.

- Dokunun nemi ise sekresyon düzeni ile alakalıdır.

- **<u>Krepitus</u>** duyulabilen, palpe edilebilen veya her ikisi birlikte hissedilen çatırdamalardır. Eklem hareketleri sırasında veya hava dolu dokular palpe edildiği zaman ortaya çıkar.

- Titreme genelde kanın bir bölümden diğerine daralmış bir aralıktan geçmesiyle ortaya çıkar. Titremenin derecesi gelen kanın miktarına, hızına, basınç farkına göre değişir.

- Nabızsal atışlar kalbin kontraksiyonları sonucu oluşan sistolik ve diyasyolik basınca bağlıdır.

- **<u>Flüktüasyonda</u>** parmaklar, içi sıvı dolu bir bölgeye dokunduklarında dalgalanma şeklinde hareket hissederler. En tipik örnek olgunlaşıp açılmaya hazır hale gelen apsede alınan flüktüasyondur.

- **<u>GODE:</u>** Palpasyonda ödemli dokuya parmakla basılınca çukur oluşur, bu çukur bir süre sonra geri dönerse gode pozitif demektir.

- **<u>PLİ:</u>**  Makas almaya benzer işlemdir. Dokunun katlanabilirliği ölçülür. Lezyon ne kadar sert ödeme sahipse pli o kadar zor olur. 

### Perküsyon

Bir bölgeye elle veya aletle vurarak çıkan ses veya yankıyı değerlendirmeye yönelik tekniktir. Ayrıca perküsyona hastanın gösterdiği reaksiyon da duyulan ses kadar önemlidir.

Diş hekimliğinde dişlerde kullanılır. Aynanın veya sondun tersi ile dişe vurularak gelen sesler arasındaki fark ve iltihaplı bölgede hastanın ağrı şeklindeki irkilmesi tanıya yön verir.

- Sesin cinsi alttaki yapıların yoğunluğuyla ilgilidir.

- Perküsyon yapılan dişte eğer çevre kemik ve periodonsiyum sağlıklı ise **<u>keskin, gevrek ve kırılgan bir ses</u>** alınır. Eğer altta kemik kaybı veya periodonsiyumda değişiklik varsa daha ziyade **<u>künt</u>** bir ses alınır.

### Oskültasyon

Vücudun fonksiyonel seslerinin dinlenmesi esasına dayanır. Dinlenme çıplak kulak veya steteskopla yapılır.

- Solunum sesleri çıplak kulakla duyulabilir. Astım, amfizem ve kardiyak sorunlar vs.

- Oskültasyon ile TME'ye ait kliking ve krepitus sesleri alınır. Aynı sesler protez kullanan kişilerde de vardır.

- Steteskop ayrıca çeneler bölgesindeki arteriovenöz fistüller ile bilgi verir.

---

- Temel muayene teknikleri hastada önce ekstraoral sonra intraoral olarak yapılır.

- Esktraoral muayenede daha çok inspeksiyon ve palpasyon kullanılır.

- Muayene, hekimin kendine göre geliştirdiği bir düzen içinde hem ekstraoral hem de intraoral olarak hiçbir dokuyu atlamadan dikkatle yapılmalıdır.

- Bütün asimetriler, fonks. kayıpları, renk değişimleri, skar dokuları incelenmeli; intraoral muayenede dudaklardan başlayıp geri planda uvula ve orofarinkse kadar devam etmeli.

- Yani ekstraoral olarak tüm kafa, baş, boyun gözden geçirilmeli, intraoral olarak sadece dişler ile kısıtlı kalmayıp tüm dokular taranmalıdır.
