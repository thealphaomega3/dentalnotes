# Periodontolojide Risk Faktörleri ve Risk Değerlendirmesi

## Risk Faktörleri

Risk faktörleri var olduklarında bir bireyin hastalığa yakalanma olasılığını artıran çevresel, davranışsal veya biyolojik faktördür.

Bunlar nedensen zincirin halkalarıdır ve hastalığın oluşumu ile direkt ilişkilidir.

## Bireysel Risk Belirleyiciler (risk determinant/background characteristics)

Bir diğer terim olan "bireysel risk belirleyiciler" bazen risk faktörü terimi yerine kullanılsa bile bu terim sadece o bireye ait değiştirilemeyen risk faktörlerini kapsar.

## Risk Göstergeleri (risk indicators)

Bunlar cross-section çalışmalarla belirlenmiş, fakat uzun dönem çalışmalarla teyit edilememiş risk faktörleridir. Bunlar olası hastalık yapma ihtimali olan veya hastalık yapan faktörlerdir.

## Risk İşaretleri (risk predictors/markers)

Geleceğe ilişkin risk tahmini işaretleri/risk işaretleri artan hastalık riski ile ilişkili olmalarına rağmen hastalığa neden olmazlar.

## Periodontal Hastalık için:

### Risk Faktörleri

- Sigara

- Diabet

- Patojenik Bakteri

- Diş üzerindeki mikrobiyal etkenler

### Risk Belirleyicileri (determinants/background factors)

- Genetik Faktör

- Yaş

- Cinsiyet

- Sosyoekonomik durum

- Stres

### Risk Indicators (risk göstergeleri)

- HIV/AIDS

- Osteoporosis

- Yetersiz diş hekimi ziyareti

### Risk İşaretleri (markers/predictors)

- Geçiirlmiş periodontal hastalık hikayesi

- Sondalamada kanama

### Sigara İçimi

Sigara içilmesinin periodontitis için bir risk faktörü olduğu oldukça iyi bir biçimde tanımlanmıştır. Sigara ile periodontal hastalık prevelansı arasında direkt bir ilişki vardır.

Sigara periodontal hastalığın prevelans ve şiddetini etkilediği gibi cerrahi ve cerrahi olmayan tedavi sonuçlarını da etkileyebilmektedir. Bunun yanı sıra implant tedavisinin uzun dönem başarısında da önemli bir role sahiptir.

#### Sigaranın Periodontal Hastalığın Prevelansı ve Şiddeti Üzerindeki Etkileri

Klinikte insanlarda deneysel gingivitis oluşturularak yapılan çalışmalar sonucunda, plağa bağlı inflamasyon gelişiminin sigara içen bireylerde içmeyenlere göre daha az olduğu saptanmıştır.

Sigara içen bireylerde plağa bağlı gingival inflamasyonun daha az olduğu gösterilmiş olmasına rağmen, sigara periodontal yıkımın prevelans ve şiddetini artırmaktadır. Yapılan çalışmalar, sigara içen bireylerde;

- Cep derinliğinin

- Ataçman kaybının

- Kemik kaybının

Sigara içmeyenlere göre daha fazla ve şiddetli olduğunu göstermiştir.

![](/home/bt/.config/marktext/images/2021-11-17-19-55-47-image.png)

Resim 1 : Yorucu bilgi

Sigara kullanım süresi ile, diş kaybı, koronal kök çürüğü ve periodontal hastalık arasında doğru orantılı bir ilişki vardır. Sigara içen yaşlı bireylerde gençlere göre 3 kat daha fazla periodontal hastalık riski söz konusudur.

Puro ve piponun da sigara ile benzer sonuçlar doğurduğu gözlenmiştir. Çiğ tütün kullanımı oral lökoplaki ve karsinomaya neden olmaktadır. Bu şekilde tütün kullanımının periodontal hastalık üzerinde genel bir etkisi saptanamamıştır ancak tütün koyulan bölgede ataçman kaybı ve dişeti çekilmesi görülebilir.

##### Sigaranın Periodontal Hastalığın Etyolojisi ve Patogenezi Üzerine Etkileri

Sigaraya bağlı olarak periodontal yıkımın prevelans ve şiddetinin artması normal olarak kronik periodontitiste görülen konak-bakteri ilişkisini değiştirmekte ve daha agresif bir yıkıma sebep olmaktadır.

![](/home/bt/.config/marktext/images/2021-11-17-20-00-31-image.png)

Resim 2: Sigaranın mikroflora üzerindeki etki infografiği

##### Sigaranın Mikrobiyolojiye Etkileri

Sigara içen bireylerde içmeyenlere göre B. Forsythus daha yüksek oranda bulunur. Bu oran içenlerde içmeyenlere göre 2.3 kez daha fazladır. Sigara içenlerin geleneksel periodontal tedaviye cevap vermemeleri de sigara içen bireylerde artmış;

- Bacterioides Forsythus

- Aggregatibacter actinomycetemcomitans

- Porphyromonas gingivalis

seviyesine bağlanmaktadır.

![](/home/bt/.config/marktext/images/2021-11-17-20-03-03-image.png)

Resim 3 : Sigaranın mikrobiyolojiye etkileri

Sigara içen bireylerde sığ periodontal ceplerde periodontal patojenlerin kolonizasyonu artar. Derin periodontal ceplerde de periodontal patojen miktarı artmaktadır.

Sonuç olarak sigara içen bireylerde içmeyen bireylere göre periodontal patojenler daha kolay kolonize olabilmektedir. Bu kolonizasyon sigara içenlerde periodontal yıkımın daha severe olmasına neden olabilmektedir.

##### Sigaranın İmmünolojiye Etkileri

Sigara, bakterilere karşı oluşan immün cevabın azalmasına neden olur. Nötrofiller bakteriyel enfeksiyonlara karşı oluşan konak cevabının önemli bir komponentini oluştururlar. Nötrofil sayısı veya fonksiyonunda meydana gelebilecek olan değişimler lokalize ve/veya sistemik enfeksiyonlara sonuçlanabilir. Nötrofillerin önemli fonksiyonları arasında;

- Kemotaksis

- Fagositoz

- Oksidatif öldürme

- Non-oksidatif öldürme

sayılabilir.

**<u>!!!</u>** Sigara içen bireylerin tükürük veya periferal kanlarından izole edilen nötrofillerin, kemotaksis, fagositoz ve oksidatif mekanizma gibi fonksiyonel özelliklerinde değişimler meydana geldiği belirtilmiştir.

Bunlara ilaveten, sigara içen bireylerde bakterileri fagosite etmek ve öldürmek için gerekli olan **<u>antikorlarda azalma</u>** tespit edilmiştir. Özellikle periodontal patojenlere karşı IgG2 seviyesinde azalma olduğu, bu nedenle sigara içenlerin periodontal enfeksiyonlara karşı azalmış bir korumaya sahip oldukları belirtilmiştir.

![](/home/bt/.config/marktext/images/2021-11-17-20-18-04-image.png)

##### Sigaranın Fizyolojiye Etkileri

İltihabın klinik bulguları, sigara içen bireylerde içmeyenlere göre daha az belirgindir. Bu iltihabi cevaptaki azalmaya veya gingival dokuların vasküler cevabıdaki değişikliklere bağlı olabilir. Artan iltihapla birlikte görülen sondalamada kanama, dişeti oluğu sıvısında (DOS) ve dişeti kan damarı miktarındaki artış sigara içen bireylerde daha azdır.

- Gingivada o2 konsantrasyonu sigara içenlerde daha azdır.

- Lokal anestesi sonrası vazokonstriksiyon, sigara içenlerde daha geç normale döner.

Tüm bu gingival mikrosirkülasyonda meydana gelen değişimler sigara içen bireylerde kan akımının ve enflamasyonun klinik bulgularının azalmasına neden olur.

![](/home/bt/.config/marktext/images/2021-11-17-20-23-28-image.png)

##### Sigaranın Periodontal Tedaviye Etkisi

###### Nonsurgical Periodontal Tedavi

Sigara içen bireyler periodontal tedaviye içmeyenler kadar iyi cevap vermezler. Oral hijyen motivasyonu, scaling ve kök düzeltmesinden oluşan Faz I periodontal tedavi sonucunda sigara içmeyen bireylerde cep derinliğindeki azalma içenlere göre daha fazladır. Özetle sigara içmeyenlerde nonsurgical periodontal tedavinin daha başarılı olduğu söylenebilir.

###### Cerrahi Tedaviler ve İmplantlar

Nonsurgical periodontal tedavide sigara içen bireylerde görülen olumsuz tablo cerrahi tedaviler için de geçerlidir. Yapılan çalışmalarda sigara içmeyen bireylerde, open-küretaj, modifiye Widman Flap cerrahisi ve kemik cerrahisine yanıtın içenlere göre çok daha iyi olduğu belirtilmiştir.

Sigaranın implant tedavisindeki etkisi çok açık değildir. Bazı çalışmalar sigara içenlerde başarı oranının düştüğünü belirtirken bazıları herhangi bir etkisi olmadığını ileri sürmektedir. Bununla birlikte, implantın uzun dönem başarısında sigaranın olumsuz etkisi olduğu gösterilmiştir.

###### İdame (Maintenance) Tedavisi

Sigaranın tedavinin sonuçları üzerindeki etkisi uzun döneme yayılmaktadır ve idame tedavisinin sıklığı sonuçları etkilememektedir. Yapılan bir çalışma sonucu hastarala 4 farklı periodontal tedavi uygulanmış ve hastalar 7 yıl boyunca idame tedavisi kapsamında her 3 ayda bir kontrol edilmişlerdir. 7 yıl sonunda sigara içenlerin içmeyenlere göre daha derin ceplere sahip oldukları ve daha az ataşman kazandıkları görülmüştür.

![](/home/bt/.config/marktext/images/2021-11-17-20-32-37-image.png)

### Diabet

Diabet, periodontitis için belirgin bir risk faktörüdür.

Epidemoiyolojik veriler periodontitisin prevelansı ve şiddetinin tip1 ve tip2 hastalarda diabet bulunmayanlara göre daha belirgin bir şekilde daha fazla olduğunu göstermiştir.

Diyabet hastalarında periodontal hastalık gelişimine katkıda bulunan bazı etkenler vardır;

- Nötrofillerde bakteriyel tutunma, kemotaksis ve fagositoz defektleri

- Damarsal değişiklikler

- Kollajen üretiminde azalma

- Kollajenaz üretiminde artma

- İleri glikasyon son ürünlerinin (AGE) oluşumu

- İnsülin rezistansının indüklenmesi

Diyabet hastalarında gingivitisin gelişmesinden 15-22 gün sonra gingival dokularda kollajenaz aktivitesi en üst düzeye ulaşır ve bütün bunlar enfeksiyona yatkınlığı ve aynı zamanda periodontitisin yaygınlığını ve şiddetini arttırabilmektedir.

Diyabetle birlikte, periodontal dokularda vasküler değişiklikler meydana gelmektedir. Özellikle gingival mikroanjiyopati sonucu dokuların beslenmesi bozulmakta ve savunma hücrelerinin damar dışına çıkması zorlaşmaktadır. Buna ek olarak savunma hücrelerinde de kemotaksis ve fagositoz defektlerinin de görülmesi savunma sistemini zayıflatmaktadır. Oral mikrofloradaki değişiklikler, kollajen üretiminde azalma ve kollajenaz aktivitesinde artış sonucu periodontal dokulardaki yıkım artmaktadır.

### Patojenik Bakteriler ve Dişler Üzerindeki Mikrobiyal Eklentiler

Dişeti kenarında bakteri plağının birikmesinin gingivitise yol açtığı, bu gingivitis durumunun ise oral hijyen eğitimleri ile tersine çevrilebildiği çok net gösterilmiştir. Ancak periodontitis ve plak birikimi arasında bu tür bir nedensen ilişkinin kurulması daha zor olmuştur.

Sıklıkla dişeti ataşman kaybı llan bireylerde etkilenen diş yüzeylerinde minimal plak bulunmaktadır.

Bu, plağın kantitesinin hastalık oluşumunda major bir öneme sahip olmadığını göstermektedir.

Ancak, plak miktarı bir riski işaret etmezken, kompleks plak biyofilminin **<u>kompozisyonunun</u>** önemli olduğuna dair kanıtlar bulunmaktadır.

Plağın kompozisyonu açısından periodontitis için etyolojik ajanlar olarak rol oynayan  3 spesifik bakteri tanımlanmıştır;

- A.a (Aggregatibacter actinomycetemcomitans)

- P. Gingivalis

- B. Forsythus

P. Gingivalis ve B. Forsythus sıklıkla kronik periodontitiste bulunurken, A.a. (Aggregatibacter actinomycetemcomitans) agresif periodontitis ile ilişkilidir. Kesitsel ve uzun çalışmalar bu 3 bakterinin periodontal hastalıklar için risk faktörü olduklarını desteklemektedirler.

Bunların nedensel ajanlar olduklarına dair ek kanıtlar da vardır;

- Bu bakterilerin baskılanması ve eliminasyonunun tedavinin başarısını etkilediği,

- Bu patojenlere karşı konak yanıtının mevcut olduğu;

- Virulans faktörlerinin bu patojenler ile ilgili olduğu,

- Hayvan modellerinde bu bakterilerin inokulasyonunun periodontal hastalığı başlattığı

verilerine dayanmaktadır.

---

Furkasyonlar, kök konkaviteleri, gelişimsel oluklar, servikal mine projeksiyonları, mine incileri, bifurkasyon bölgeleri gibi anatomik faktörler plağın birikmesine uygun alanlar oluşturmaları, klinisyene çalışma sırasında güçlük oluşturmaları nedeniyle periodonsiyumu hastalığa duyarlı hale getirir.

**<u>Diştaşı:</u>** Diştaşı varlığı bakteri plağı için bir rezervuar işlevi gördüğünden periodontitis için bir risk faktörü olarak önerilmiştir. Rutin dental tedavi gören sağlıklı bireylerde bulunan bir miktar diştaşı varlığı belirgin ataşman kaybına neden olmamakla beraber, düzenli bakım görmeyen hastalar veya metabolik kontrolün iyi olmadığı diyabetli hastalar gibi çeşitli hasta gruplarında diştaşı varlığı periodontal sağlığı negatif yönde etkileyebilir.

### Bireysel risk belirleyicileri (risk determinantları/background characteristics)

#### Genetik Faktörler

Bireyler arasındaki genetik farklılıkların bazı hastalarda periodontal hastalık gelişirken diğerlerinde bu hastalığın görülmemesini açıklayabileceğine dair kanıtlar bulunmaktadır.

Lokalize ve generalize agresif periodontitislerdeki ailesel aggregasyon bu hastalıklarda genetiğin dahil olduğunun bir diğer göstergesidir. Spesifik bir İL-1 genotipinin şiddetli kronik periodontitis ile ilişkili olduğu bulunmuştur.

Patojen mikroorganizmaların hasar oluşturma mekanizmaları dışında bireyin genetik yatkınlığı da periodontal hastalıkların patogenezinde önemlidir. Periodontal hastalıkların genetiği ile ilgili çalışmalar temel olarak 5 ana başlık altında toplanmaktadır. Bunlar;

- Soyağacı çalışmaları

- İkizlerde yapılan çalışmalar

- HLA (insan lökosit antijenleri) analizleri

- Defektli genleri saptamaya yönelik çalışmalar

- Sitokinler ve diğer molekülleri kodlayan genlerdeki polimorfizmler olarak gruplandırılabilir.

İmmün sistem, konak dokuları iltihabi ajanlar, mikrobiyal invazyon ve yıkımdan korumak için sitokinler ve diğer hümoral faktörler üretir. Ancak bu immünregülator mediatörlerin aşırı üretimi konağa zarar verir. Geçmiş yayınlar incelendiğinde;

- IL-1 alpha

- IL-1 beta

- IL-2

- IL-4

- TNF-alpha

- TNF-beta

genlerinde görülen polimorfizmlerin periodontal hastalıkların patogenezini etkileyebileceği belirtilmiştir.

##### IL-1 alpha ve IL-1 beta'yı Kodlayan Genlerdeki Polimorfizmler

IL-1 kümelerinin bulunduğu genlerde birçok genetik polimorfizm tespit edilmiştir. Ayrıca bu genetik polimorfizmlerle iltihabi hastalık şiddetinin artması arasında belirgin bir ilişkinin bulunduğu ve IL-1 genotipinin erişkin periodontitisin klinik görünümü ve patogenezinde önemli rol oynadığı bildirilmiştir.

IL-1 beta polimorfizmi ve periodontal hastalık ilişkisini inceleyen çalışmalar ağırlıklı olarak kronik periodontitisli hastalarda gerçekleştirilmiştir. Çalışmaların büyük bir bölümünde IL-1 beta polimorfizmi görüldüğü bildirilmiştir. Fakat ilişki göstermeyen çalışmalar da mevcuttur.

Agresif periodontitisli bireylerden elde edilen sonuçlarda aynı şekilde birbirleriyle çelişkilidir. Agresif periodontitisli bireylerde IL-1 alpha ve IL-1 beta polimorfizmi olduğunu belirten çalışmalar yapılmıştır. Lokalize agresif periodontitisli bireylerde polimorfizmin kontrol gruplarından farklı olmadığını gösteren çalışmalar da vardır.

IL-1 beta polimorfizmi görülen bireylerde gerçekleştirilen yönlendirilmiş doku rejenerasyonu işlemleri değerlendirildiğinde birinci yıl için polimorfizm görülen ve görülmeyen bireyler arasında farklılık saptanmamış, buna karşın ilerleyen yıllarda polimorfizm görülenlerdeki ataşman kaybının diğer gruba göre %50 daha fazla olduğu belirtilmiştir. 

IL-1 beta polimorfizmi görülen bireylerde mukogingival cerrahi işlemlerinin daha düşük iyileşmeler ile sonuçlandığı bildirilmiştir. 

IL-1 alpha polimorfizmi gösteren bireylerin dişeti oluğu sıvılarında daha yüksek IL-1alpha düzeyleri elde edildiği belirtilmiştir.

Özetle;

- IL-1 beta polimorfizmi kronik periodontitiste rol oynayabilir.

- IL-1 genotipi erişkin periodontitisin klinik observasyonu ve patogenezinde önemli rol oynar.

- IL-1alpha polimorfizmi gösteren bireylerin dişeti oluğu sıvılarında daha yüksek IL-1alpha düzeyleri elde edildiği görülmüştür.

##### IL-4'ü Kodlayan Genlerdeki Polimorfizmler

IL-4 bağışık yanıtı etkileyen ve makrofajların fonksiyonlarını baskılayan bir sitokindir. IL-4 genindeki polimorfizmler ile ilgili yapılan çalışmalar sağlıklı kontroller ile karşılaştırıldığında, agresif periodontitisli bireylerde promotor ve intron bölgelerinde polimorfizmler olduğunu göstermiştir. 

Sağlıklı bireyler ve polimorfizmli bireyler karşılaştırıldıklarında, polimorfizm görülen bireylerde serum IL-4 saptanabilir seviyenin altında olacak şekilde düşüktür.

##### Agresif Periodontitiste Genetiğin Rolü

Genetik risk faktörleri özellikle erken yaşta başlayan ve hızlı ilerleyen periodontal hastalıklarda araştırılmıştır. Bunun nedeni erişkin periodontitisten farklı olarak genç bireylerde oldukça yıkıcı ilerleyen bu hastalık şekillerinin kronik çevresel faktörlerden başka sebepler nedeniyle geliştiği teorisidir. Buna ek olarak hasta grubu erişkin periodontitis grubuna oranla daha homojen bir yapı göstermektedir. 



##### İmmünoglobülin G2 üretiminin İmmün Düzenlenmesi

Çeşitli immunoglobulin alt grupları konak savunmasında farklı görevler üstlenirler. IgG2 eksikliğinin özellikle Haemophilus influenza ve St. Pnömoni gibi kapsüllü bakterilerle ilgili tekrarlayan enfeksiyonlarla ilişkili olduğu gösterilmiştir.

Lipopolisakkaritlere karşı etki gösteren IgG2 antikorlarının periodontitiste baskın olan immünoglobulin olduğu bildirilmiştir.

IgG2 seviyeleri LJP olgularında GFP ve hastalık olmayan kontrol gruplarına göre daha yüksek bulunmuştur.

Genetik çalışmaların sonuçları IgG2 seviyelerinin, erken başlayan periodontitisin generalize formları haricinde, LJP'li hastalarda yükselmiş olduğu ayrıca zencilerde beyazlara göre daha yüksek olduğunu göstermiştir.

Bu sonuçlar IgG2 cevabının genetik olarak kontrol edildiğini ve artmış IgG2 seviyelerinin  A.a.'nın daha geniş yayılımını sınırlayarak hastalığın lokalize olarak kalmasına neden olduğu düşüncesini desteklemektedir.'

##### FCgamma RIIA Reseptöründeki Polimorfizm

Konağın mikroorganizmalara karşı savunmasında anahtar rolü oynayan fagositik hücreler çevrelerindeki ortamla ilişkilerini yüzeylerinde bulunan reseptörler aracılığıyla sağlarlar. 

Lökositler Ig molekülünün Fc bölgesi için reseptörlere sahiptir. Bu reseptörlere Fc-gamma R adı verilir. Fc-gamma R'ler lökositlerin yüzeyinde bulunur ve üç alt sınıfı vardır. Fc reseptörlerindeki polimorfizmlerin enfeksiyona yatkınlıkta önemli rol oynadığı gözlenmiştir.

Fc-gamma RIIA reseptörü IgG2'nin Fc bölgesini tanır ve böylece IgG2 tarafından opsonize edilen bakteriler nötrofiller tarafından öldürülür.

##### Prostaglandin E2

Prostaglandinler, periodontititsi de içeren çeşitli patolojik durumlarda ters fizyolojik etkiye sahip potansiyel biyolojik mediatörlerdir.

Periodontal hastalıkta meydana gelen doku yıkımının büyük bir kısmından sorumlu tutulan prostaglandin E2'nin erişkin periodontitis ve agresif periodontitis ile ilişkisi olduğu gösterilmiştir.

##### Nötrofil Fonksiyon Bozuklukları

Nötrofil fonksiyonlarını etkileyen genetik defektler şiddetli periodontitisi de içine alan mikrobiyal enfeksiyonlara karşı konağı yatkın hale getirirler. Örneğin, agresif hastalarda polimorfonükleer lökositler veya nötrofillerde fonksiyonel anomaliler saptanmıştır. Nötrofil ve monositler bulundukları dokudaki lokal faaliyetlerini integrin ve selektin adı verilen yüzey molekülleri aracılığıyla gerçekleştirirler. 

Bu adezyon moleküllerindeki sayısal yetmezlik fagositlerin bakterileri yok etmelerini engellerler. LAD 1 löko ve II olarak iki tip lökosit yetmezliği tanımlanmıştır.



- LAD I'de granülosit ve monositler üzerinde bulunan ve komplemanın bağlanması ve endotelyuma hücre yapışmasını sağlayan moleküller etkilenmiştir.

- LAD II'de normalde nötrofillerin yüzeyinde bulunan ve nötrofilleri aktive olmuş endotellerdeki selektine bağlayan Sially-Lewis X bağlı eksikliği saptanmıştır.



LAD'lı çocuklarda yapılan incelemelerde mental retardasyona ek olarak AP periodontalisin de dahil olduğu rekürsif bakteriyel enfeksiyonlar tespit edilmiştir.

---

Nötrofillerde primer ya da sekonder olarak görülen kemotaksis bozuklukları;



- Chediak Higashi sendromu

- Diabetes mellitus

- Papillon Le Fevre sendromu

- AP



şekillerini içeren bir kısım hastalıkta tanımlanmıştır.



#### Yaş

Periodontal hastalığın prevelansı hemde şiddeti yaşla birlikte artar. Yaşlanmaya bağlı olarak gelişen dejeneratif değişikliklerin periodontitisler olan duyarlılığı arttırabilmesi olasıdır.

Ancak yaşlı bireylerdeki ataçman kaybı ve kemik kaybının aynı zamanda kişinin yaşamı süresince diğer faktörlerce ekspoze olma süresinin yarattığı kümülaatif bir etki sonucu oluşabilmesi de mümkündür. Bu nedenle periodontal hastalığın yaşlanma sürecinin kaçınılmaz bir sonucu olmadığı ve yaşlanmanın tek başına hastalığa duyarlılığı arttırmayacağı önerilmektedir.

Dolayısıyla, ataçman kaybı varlığı genç hastalarda daha önemlidir. Hasta ne kadar genç ise gelecekte sebep faktörlere daha uzun ekspoze olacakları bir süre söz konusudur. Ek olarak genç hastalardaki agresif periodontitis çocunlukla değiştirilemeyen risk faktörleri içindedir.



#### Cinsiyet

Cinsiyet periodontal hastalıklarda rol oynar. ABD'de 1960 yılından beri yapılan çalışmalar, erkeklerin kadınlara göre daha fazla ataşman kaybına sahip olduklarını göstermektedir. Ek olarak erkekelrde kadınlara göre daha yüksek plak ve diştaşı yüzeyleri ile karakterize bir biçimde daha kötü ağız hijyeni düzeyi söz konusudur.



#### Sosyoekonomik Durum

Gingivitis ve kötü oral hijyen düşük sosyoekonomik düzey ile ilişkilendirilebilmektedir. Bu durum yüksek düzeye kıyaslandığında dental bilinç-farkındalık düzeyinin dental kontrol sıklığının azlığı ile bağlantılı görülmektedir.



#### Stres

Nekrotizan ülseratif gingivitis insidansının emosyonel ve fizyolojik stres durumlarında artması iki durumu ilişkilendirmektedir. Emosyonel stres normal immün fonksiyon ile interferens yapar ve dolaşımdaki hormon düzeylerinin artmasına yol açar. Boşanma ve stresli olaylar ile daha fazla periodontal hastalık prevelansı görülür.

Sigara içme, kötü ağız hijyeni gibi riskli davranış modelleri ve kronik periodontitis ile psikososyal faktörler arasında açık bir ilişki söz konusudur. Periodontitisli ve tedaviye dirençli hastalar tedaviye daha iyi yanıt verenlere oranla daha stresli kişilerdir.



### Periodontal Hastalık İçin Risk Göstergeleri (risk indicator)

#### HIV/AIDS

HIV infeksiyonunda ve AIDS sendromunda görülen immün disfonksiyonunun, periodontal hastalığa duyarlılığı artırdığı hipotezi sürülmüştür. AIDS'li hastalar veya HIV pozitif olan bireylerdeki periodontal durumu tarif eden erken dönem çalışmalar bu hastalarda sıklıkla nekrotizan ülseratif periodontitis karakterinde şiddetli periodontal yıkım bulunduğunu rapor etmişlerdir.




