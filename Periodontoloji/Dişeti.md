# Dişeti

Alveol kemiğin üzerini örten, alttaki kemiğe sıkıca yapışık olan çiğneyici mukozadır. Serbest, yapışık ve interdental dişeti şeklinde üç kısımdan oluşur.

![](/home/bt/.config/marktext/images/2021-11-25-01-18-34-image.png)

Resim 1 : Serbest, yapışık ve interdental dişeti

## Serbest Dişeti

Dişleri gömlek manşeti, yaka gibi sarar. Bireylerin %50'sinde komşu yapışık dişetinden serbest dişeti oluğu denen sığ çöküntü ile ayrılır. Serbest dişetinin genişliği yaklaşık 1 mm'dir ve gingival sulkusun duvarını oluşturur. Periodontal sonda ile diş yüzeyinden ayrılabilir.

- Dişleri yaka seklinde saran uç kenarıdır.

- Periodontal sond ile ayrılabilir.

- Yapışık dişetinden ayrılır.

- Sağlıklı dişetinde 1mm'dir.

**<u>Gingival Sulkus</u>**

Diş çevresinde bir tarafta diş yüzeyi diğer tarafta serbest dişeti yüzeyini örten epitel örtüsü arasında kalan sığ oluktur. Kesiti V harfi şeklindedir. 

Sulkus derinliğinin saptanması kliinkte ve hastalık teşhisinde en önemli parametrelerdendir;

- Sağlıklı koşullarda 0 veya 0'a yakın.

- Histolojik kesitlerde 0,69-1,8 mm.

- Klinik olarak 2-3 mm sağlıklı kabul edilir.

- Sulkus derinliği ölçülmesinde periodontal sondlardan yararlanılır.

## Yapışık Dişeti

- Serbest dişetinin devamıdır.

- Sıkı, resilient yapıda ve altındaki alveol kemiğinin periostuna sıkıca bağlıdır.

- Yapışık dişeti genişliği keratinize dişeti genişliğiyle karıştırılmamalıdır. Keratinize dişeti genişliği dişeti kenarını da içerir.

- Fasiyal yüzeylerdeki yapışık dişeti genişliği ağzın farklı bölgelerinde değişiklikler gösterir (1-9mm).

- Kesiciler bölgesinde en genişken, en dar birinci premolar hizasındadır.

**<u>Alveoler Mukoza</u>**

Gingivaya zıt olarak keratinize olmayan alttaki dokuya daha gevşek olarak bağlı hareketli ve dişetinden daha koyu kırmızı renktedir.

![](/home/bt/.config/marktext/images/2021-11-25-01-26-17-image.png)

Resim 2 : Marjinler

## Mukogingival Birleşim Yeri Tespit Etme Yöntemleri

- Görsel metot

- Fonksiyonel metot (roll)

- Histokimyasal metod

- Gerilim testi

---

- Mukogingival birleşim hayat boyu konumunu değiştirmez.   **<u>!!!!!!!!!!</u>**

- Yapışık dişetinin genişliğindeki değişiklikler koronal kısmın pozisyonundaki değişikliklerden kaynaklanır.

- Yapışık dişetinin genişliği yaşla ve aşırı sürmüş dişlerde artar.

![](/home/bt/.config/marktext/images/2021-11-25-01-28-34-image.png)

Resim 3 : Gingival margin degenerasyonu

## İnterdental Dişeti

Dişlerin kontak noktaları altındaki boşluğu yani gingival embraşuru doldurur. Şekil piramidaldir. Vestibül ve lingual iki papil ve bir interdental col'dan oluşur. Dişler proksimal temasta değilse interdental col yoktur.

![](/home/bt/.config/marktext/images/2021-11-25-01-30-05-image.png)

Resim 4: İnterdental dişeti noksanlığı

## Dişetinin Fiziksel Özellikleri

### Renk

Dişetinin rengi mercan pembesi veya gül kurusu pembesi olarak tanımlanır. Dokunun kanlanması, epiteldeki keratinizasyon kalınlığı, pigment içeren hücrelerin varlığı rengi belirler. Alveoler mukoza ise kırmızı, düzgün ve parlak yüzeylidir.

Dişeti rengini;

- Dokunun kanlanması

- Epiteldeki keratinizasyon kalınlığı

- Epiteldeki keratinizasyon deresi

- Pigment içeren hücrelerin varlığı belirler

### Fizyolojik Pigmentasyon

Pigmentasyon, epitelin stratum basale kısmında yer alan melanositlerin etkisi ile olmaktadır. Derinin normal pigmentasyonundan da sorumlu olan melanositler melanin adlı kahverengi pigmenti sentezler.

Pigmentasyon, kimyasal, termal, farmakolojik veya idiopatik olarak uzaklaştırılabilir. Ancak klinik olarak yeniden gözlenebilir.

![](/home/bt/.config/marktext/images/2021-11-25-01-34-08-image.png)

Resim 5 : Pigmentasyonun uzaklaştırılması

### Kontur

Dişetinin konturu ve formu belirgin şekilde değişkendir ve dişlerin şekline, arktaki dizilimlerine, proksimal kontağın yeri ve boyuna bağlıdır.

### Boyut

Dişetinin boyutu tüm hücresel ve hücrelerarası elemanlarının ve kanlanmaların toplam kitlesini ifade eder. Boyutta meydana gelen değişiklik dişeti hastalığının sık gözlenen bir bulgusudur.

### Şekil

İnterdental dişetinin şekli, proksimal diş yüzeylerinin konturu ve gingival embrazürlerin yeri ve şekli ile uyumluluk gösterir.

### Kıvam

Dişeti sıkı, resilient bir yapı olup, serbest dişeti hariç alttaki kemiğe sıkıca tutunmuştur.

![](/home/bt/.config/marktext/images/2021-11-25-01-36-58-image.png)

Resim 6 : Sağlıklı dişetinin kıvamı

### Yüzey Yapısı

Dişetinin yüzeyi portakal kabuğu gibi pürtüklüdür ve buna stippling denir. Bu en iyi dişeti yüzeyi kurutulduğunda görülür. Stippling yapışık dişetinde görülürken serbest dişetinde bu yapı görülmez.

![](/home/bt/.config/marktext/images/2021-11-25-01-38-40-image.png)

Resim 7 : Sağlıklı dişetinin portakal kabuğu texturu

- Mikroskopik olarak stippling, dişeti yüzeyinde alternatif yuvarlaklaşmış çıkıntı ve çöküntüler oluşur.

- Bağ dokunun papiller tabakası çıkıntılara doğru yükselir.

- Çıkıntılı ve çökmüş alanlar **<u>çok katlı yassı epitel</u>** ile örtülmüştür.

Stippling, fonksiyon için adapte olan, özelleşmiş ve kuvvetlenmiş bir yapıdır. Sağlıklı gingivanın bir özelliğidir. Stipplingin azalması ya da kaybolması gingival hastalığın bir işaretidir. Tedavi sonrası dişetinin iyileşmesi sonucunda stippling görünümü geri döner.

## Dişeti Histolojisi

- Tüm vücut yüzeyleri epitelle örtülüdür. Epitelin yapısında sinir reseptörleri bulunur fakat kan damarları bulunmaz.

- Çok katlı yassı dişeti epiteli oral, sulkuler ve birleşim epitelinden oluşur.

Dişeti epiteli morfoloji ve fonksiyon açısından üç farklı bölgeden oluşur;

### Oral Epitel

- Oral epitel, serbest dişetinin kenarını ve hem serbest, hem de yapışık dişetinin ağız boşluğuna bakan yüzlerini örter.

- Keratinize veya daha yaygın olarak parakeratinizedir.

- Yaşla ve menopozun baş göstermesiyle keratinizasyon azalır.

- Epitelin bazal kısmı bağ dokusu içerisine retepeg olarak isimlendirilen girintiler yapar. Bu girintiler stippling görünümünü oluşturur.

Oral epitel; stratum basale, stratum spinosum, stratum granulosum ve stratum corneum tabakasından oluşur;

- Stratum bazale: Bağ dokusuna komşudur ve hemidesmozomlar ile bazal laminaya tutunur.

- Stratum spinosum: Epitelin major tabakasıdır. Bu tabakanın en üst bölgesinde hücreler çok sayıda yoğun granüller içerir.

- Stratum granülosum: Bu tabakada tipik olarak keratohyalinler görülür. Hücre çekirdekleri yassılaşmış ve organeller dejenere olmaya başlamıştır.

- Stratum korneum: Bu tabaka son derece yassılaşmış, çekirdek ve organellerini kaybetmiş hücrelerden oluşur. Hücreler tamamen keratinize olmuş, bağlantıları bozulmuş ve yaşamını yitirmiştir. Bu duruma **<u>ortokeratinizasyon</u>** denir. Keratinizasyonun tamamen olmadığı duruma ise **<u>parakeratinizasyon</u>** denir. Bu tabakadaki hücreler deskuamasyon ile ağız boşluğuna atılırlar.

---

- Epitel altındaki bağ dokusuna bazal membran ile bğalıdır. 

- **<u>Lamina lucida ve lamina densa</u>** olmak üzere iki tabakadan oluşur. Lamina lusida epitelyal hücrelere, lamina densa ise bağ dokusuna komşudur.

- Lamina lusida epitele hemidesmozomlarla bağlanır.

- **<u>Anker fibrilleri</u>** kollagen yapıda olup, bağ dokusundan kaynağını alır, bazal laminaya ve epitelde intrasellüler boşluklara uzanarak bazal lamina ve epiteli bağ dokusuna bağlarlar.

### Sulkuler Epitel

- Genelde keratinize değildir, fakat parsiyel keratinizasyon gösterebilir.

- Dişeti oluğunu kaplar.

- Dişeti kenarında oral epitelle devam eder ve sulkusun yumuşak doku duvarını oluşturur.

- Tabanında ise birleşim epiteli vardır.

Sulkuler epitel sürekli bakterilere karşı karşıyadır. Bu yüzden devamlı bir enflamasyon gözlenir. Enflamasyon varlığında epitelyal turnover hızlanmaktadır ve hücreler keratinize olmaya fırsat bulamamaktadırlar. Bu nedenle sulkuler epitelde stratum korneum ve granulosum bulunmaz.

### Bağlantı Epiteli

- Nonkeratinize, çok katlı, yassı epiteldel oluşur.

- Bağlantı epiteli ilgili dişin sürmesi esnasında incelmekte olan mine epiteli ile oral epitelin çakışarak kaynaşması ile oluşur.

- Bağlantı epiteli periodontal dokuda yapılan cerrahi işlemden sonra tamamıyla restore olabilir veya bir implantın çevresinde tekrar oluşabilir.

- İnternal bazal lamina diş yüzeyine, eksternal bazal lamina ise dişeti bağ dokusuna tutunur.

- Dişeti epitelinin en geçirgen kısmıdır. Turnover hızı ise en fazla olan kısımdır. Bu da epitelin devamlılığını ve tamirini kolaylaştırır.

## Dişeti Bağ Dokusu

Serbest ve yapışık dişetinin bağ dokusu temelde yoğun kollagen ve retiküler fibrillerden oluşmaktadır. Az miktarda da elastik ve oksitalan fibriller bulunur. Fibrillerin arasında hücreler, vasküler elemanlar ve sinirler ara madde içinde bulunur.

Bağ dokusunun fibriller, ana madde ve hücrelerden oluşan 3 temel komponenti vardır. Bağ dokusunun %60-65'ini kollagen, %5'ini fibroblastlar, %3'ünü lökosit, makrofaj, mast hücreleri gibi enflamasyondan sorumlu hücreler geri kalan %35'ini de vasküler elemanlar oluşturur.

**<u>Ana madde;</u>** 

Bağ dokusunun ana maddesi esas olarak fibroblastlar tarafından üretilir. Ana madde fibrillerin ve hücrelerin etrafındaki boşluğu doldurur ve yüksek miktarda su içerir. Yapısı;

- Yoğun olarak proteoglikan

- Glikoprotein

Proteoglikanlar ve içlerindeki polisakkarit üniteleri olan glikozaminglikanlar filtre benzeri görev görürler. Bununla birlikte hücrelerin hareketlerinin düzenlenmesinde de çok önemli bir role sahiptirler. Ana madde bağ dokusunu oluşturan hücreleri bir arada tutar ve ana madde ile hücreler arasında su, elektrolit, besin ve metabolitlerin alışverişini gerçekleştirirler.

### Fibriller

- Kollagen fibriller: Serbest dişetindeki bağ dokusu asıl olarak tip I kollagen yapıdadır. Kollagenin en küçük ünitesinde tropokollagen denir. Bir tropokollagen molekülü 3k angström uzunluğunda ve 15 angström çapındadır.

- Retiküler fibriller

- Elastik fibriller

- Oksitalan fibriller

Dişeti fibrillerinin görevleri şöyle sıralanabilir;

- Serbest dişetini diş çevresinde sarılı tutmak

- Diş yüzeyinden uzaklaşmayacak şekilde çiğneme kuvvetine karşı koymak

- Serbest dişetini, komşusu yapışık dişetiyle ve sementle birleştirmek

- Yapışık dişetinin konturunu ve desteği sağlamak

![](/home/bt/.config/marktext/images/2021-11-25-02-23-13-image.png)

![](/home/bt/.config/marktext/images/2021-11-25-02-24-04-image.png)

![](/home/bt/.config/marktext/images/2021-11-25-02-24-14-image.png)

Resim 8, 9, 10 : İnfodump (s)

### Bağ Dokusu Hücreleri

Fibroblastlar temel hücredir. Kollajen fibriller ve ara maddenin sentezinden sorumludur. Mast hücreleri genelde perivasküler alanlarda bulunurlar. Enflamasyonun erken aşamalarında ürünlerinden histamin rol oynar. Enflamatuar hücreler genelde birleşim epiteline komşu bölgelerde bulunur. Sağlıklı bağ dokusunda az da olsa bulunur. Osteoblast ve osteoklastlar, sementoblastlar ve sementoklastlar bağ dokusu hücreleridir.

#### Fibroblast

Dişeti bağ dokusunun temel ve en yaygın bulunan hücreleri fibroblastlardır. Bağ dokusunda bulunan hücrelerin yaklaşım **<u>%65'ini oluşturan</u>** fibroblastlar, aynı zamanda en önemli fonksiyona sahip olan hücrelerdir ve özellikle dişeti fibrilleri arasında yaygın bir şekilde görülürler.

- Yapısal bağ dokusu proteinlerini üretmekle görevlidir.

- Bunlar proteoglikan ve glikoproteinlerdir.

- Ayrıca fibroblastlar "MMP" ailesinden olan kollagenaz enzimi üretirler. Bu enzimler ekstrasellüler matriksi yıkma gücüne sahiptirler.

- Böylece fibroblastlar rezorbsiyon ve remodelling mekanizmalarında aktif rol oynarlar.

Son yıllarda yapılan çalışmalarda fibroblastlara yönelik yeni bilgiler elde edilmiştir. In vitro çalışmalarda erişkin periodonsiyumunda ışık ve elektron mikroskobunda aynı hücreler gibi görünmelerine rağmen, ayrı fenotip ve farklı fonksiyonlara sahip **<u>fibroblast popülasyonlarının</u>** bulunduğuna dair bol miktarda kanıt bulunmuştur.

### Makrofaj

Kanda dolaşan monositler doku içerisine göçtüklerinde makrofajlara dönüşürler. İltihap olmadan da bağ dokusunda yaygın olarak bulunurlar ama özellikle kronik iltihap bölgelerinde bulunurlar. Bu hücreler güçlü hidrolitik enzimler sentezlerler ve salgılarlar.

- Hastalıklı dokuda mikroorganizmaların, doku yıkım ürünlerinin ve artık maddelerin temizlenmesinde primer rolü oynayan makrofajlar, periodonsiyum homeostazisinin düzenlenmesinde de rol oynarlar.

- Diğer taraftan da makrofajlar konak dokuların yıkımına rol açarlar. Çeşitli lenfokinlerle uyarıldıklarında, makrofajlar çeşitli nötral protezlar (kollagenaz) üretir ve salgılarlar. Bu durum da bağ dokusunun yıkımına yol açar. Diğer makrofaj ürünleri de fibroblastların kollagen üretimini inhibe eder.

### Nötrofil

İçerdiği myeloperoksidaz, lizozim ve alkalin fosfataz enzimleri sayesinde fagositoz ile bakterilen yok edilmesinden sorumludur.

- Periodontsiyumdaki ön savunma mekanizmasını oluşturmaktadırlar.

- Nötrofiller sağlıklı bağ dokusunda nadiren görülürler.

- Plak bakterilerinin ürettiği kemotaktik ürünler yüzünden bağlantı epiteline doğru göç ederler.

---

Ayrıca nötrofiller nekrotik dokuları ve immün kompleksleri ortadan kaldırırlar. Ancak salgıladıkları kollagenaz, asit hidrolaz ve nötral proteazlarla konak dokularına da zarar vermektedirler.

## Dişeti Epitelinin Yenilenmesi

- Oral epitel devamlı olarak bir yenilenme gösterir.

- Kalınlığı, bazal ve spinoz tabakalardaki yeni hücre oluşumu ile yüzeydeki hücre atımı arasındaki denge sayesinde korunur.

- Mitotik aktivite 24 saatlik bir periyod içinde gerçekleşir. En aktif zaman sabahları iken en yavaş aktivite akşamları görünür.

Mitoz oranı en fazladan aza doğru aşağıdaki bölgelerde görülür;

- Yanak mukozası

- Sert damak

- Oluk epiteli

- Bağlantı epiteli

- Serbest dişeti vestibül yüzü

- Yapışık dişeti

## Dişetinin Kanlanması, Lenfatik Drenajı ve İnnervasyonu

Dişeti üç kaynaktan vaskülerize olur;

- Kılcal damarları ve sulkular epitel ve dış gingiva yüzeyindeki rete peglere kadar ulaşan alveoler kemiğin fasial ve lingual yüzeyinde uzanan supraperiostal arteriolelr.

- İnterdental septumun tepesinden çıkıp alveoler kemiğin tepesine paralel uzanarak periodontal ligament damarlarıyla, dişeti oluğu bölgesindeki kılcallarla ve alveol kretini aşan damarlarla anastomoz yapan arterler.

- Dişetine uzanan ve sulkus bölgesindeki kılcallarla anastomoz oluşturan PDL damarları...
