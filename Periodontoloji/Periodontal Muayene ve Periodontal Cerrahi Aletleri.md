# Periodontal Aletler

Periodontal aletler; diştaşı temizliği, kök yüzeyi düzleştirmesi, dişeti küretajı ya da enflame dokunun uzaklaştırılması gibi çeşitli amaçlara yönelik hazırlanmışlardır.

İlk bakışta benzer amaçlara hazırlanan çeşitli tipteki aletlerin doğru kullanımı karıştırılabilir; ancak kazanılan deneyim ile birlikte klinisyenler tüm gereksinimlerini karşılayan daha küçük el aleti setlerine yönelmektedirler.

## Periodontal Aletlerin Sınıflandırılması

- Periodontal sondlar genellikle ceplerin yerlerini belirlemek, ölçmek ve işaretlemek ve her bir diş yüzeyindeki cep formasyonlarını tespit etmekte kullanılır.

- Explorerlar diş taşı birikimlerini ve çürüklerini belirlemekte kullanılırlar.

- Detertraj ve küretaj aletleri; detertaj, kök yüzeyi düzleştirilmesi ve küretaj aletleri dişin kron ve kök yüzeylerindeki kalsifiye birikimlerin uzaklaitırılması ve cebi çevreleyen yumuşak doku debridmanında kullanılırlar.

---

Kretuarlar (scaler) supragingival diştaşının temizliğinde kullanılan aletlerdir. Genellikle aletin dizaynından ötürü subgingival kullanımı 1-2 mm ile sınırlıdır;

- Kesen kenarı orta (boyun) kısımla 90 derece açı yapar.

- Her iki kenarı da keser.

- Ucu sivri ve kesiti üçgen şeklindedir.

- Sivri ucu sayesinde dişlerin kontakt bölgesinde rahatlıkla kullanılır.

 ![](/home/bt/.config/marktext/images/2022-03-13-18-08-23-image.png)

- Orak kretuarlar supragingival diştaşının temizliğinde kullanılır.

- Çapa, keski ve eğe kretuarlar inatçı subgingival diştaşı ve bozulmuş sementin uzaklaştırılmasında kullanılırlar. Küretlere kıyaslandıklarında kullanımları kısıtlıdır.

![](/home/bt/.config/marktext/images/2022-03-13-18-09-43-image.png)

---

- Küretler subgingival detertraj, kök yüzeyi düzleştirme ve cep duvarında yumuşak dokunun uzaklaştırılmasında kullanılırlar.

- Ultrasonik ve sonik aletler diş yüzeylerinin detertrajında ve temizlenmesinde ve periodontal cebin yumuşak doku duvarının küretajında kullanılırlar.

- Polisaj aletleri-lastik, keçe ve dental band diş yüzeylerinin temziliğinde ve polisajında kullanılırlar. Polisaj için ayrıca air-powder abraziv sistemler de mevcuttur.

Çeşitli tipte periodontal aletlerin keskinliği ve aşınması incelendiğinde üreticiler arası büyük farklılıklar görülmüştür.

Aletlerin üretiminde en yaygın kullanılan malzeme paslanmaz çeliktir. Yüksek karbon-çelik alaşımları da üretilmekte ve bazı diş hekimleri tarafından daha başarılı olarak tanımlanmaktadır.

Her aletin kesici uç, boyun ve sap olarak adlandırılan kısımları vardır:

- Handle: Sap

- Shank: Boyun

- Blade: Kesici uç

### Periodontal Sondlar

Çeşitli milimetre kalibrasyonlarında farklı dizaynları mevcuttur. WHO sondası milimetrik kalibrasyona sahiptir ve ucunda küçük bir top vardır. Bu sondlar ince ve byoun kısmı cebe kolay girebilecek şekildedir.

![](/home/bt/.config/marktext/images/2022-03-13-18-21-59-image.png)

- Furkasyon bölgeleri en kolay Nabers sonduyla tespit edilmektedir.

- Sondun kendi ağırlıyla bölgeye yerleştirilmesi gerekmektedir. Sondun boyun kısmı ölçüm yapılan dişin uzun aksıyla aynı hizada olmalıdır.

![](/home/bt/.config/marktext/images/2022-03-13-18-23-56-image.png)

### Explorerlar

Subgingival birikimleri ve çürükleri belirlemede ve kök yüzeyi düzleştirmesi sonrasında yüzeyin düzgünlüğünü kontrol etmede kullanılırlar. Explorerlar çeşitli kullanımları için farklı şekil ve açılarda planlanmışlardır.

![](/home/bt/.config/marktext/images/2022-03-13-18-25-08-image.png)

Resim: En çok kullanılan explorerlar

### Detertraj ve Küretaj Aletleri

- Orak kretuarlar (supragingival kretuarlar): Sickle kretuarların düz bir yüzeyi ve uca doğru sivrilen iki keskin kenarlı yapısı vardır. Genellikle supragingival detertajda kullanılırlar.

![](/home/bt/.config/marktext/images/2022-03-13-18-26-44-image.png)

- Orak kretuarların dizaynı çevre dişeti dokusuna zarar vermeden dişetinin altında çalışmaya izin vermez. Diştaşının altına dişetine 1mm'den fazla girmeden yerleştirilir. Çekme hareketleri yapılır

Orak kretuarların farklı tipleri vardır:

- U15/30 daha büyük bir kretuar tipidir.

- Jacquette sickle 1,2,3 orta büyüklüktedir.

- Morse sickle'da çok ufak bir kesici uç vardır. Alt çenede dar interproksimal alanda kullanılmak üzere geliştirilmiştir.

---

**<u>Küretler</u>**

- Küretler derin subgingival diştaşı temizliğinde, kök yüzeyi düzleştirilmesinde ve periodontal cepteki yumuşak dokunun uzaklaştırılmasında kullanılan aletlerdir.

- Her çalışma ucunda iki tarafı da keskin kenarlı ve ucu yuvarlatılmış kesici uç kısmı bulunur.

- Küretlerde sickle kretuarlara nazaran bıçağın iki keskin kenarı haricinde keskin nokta veya köşeler yoktur.

![](/home/bt/.config/marktext/images/2022-03-13-18-32-08-image.png)

![](/home/bt/.config/marktext/images/2022-03-13-18-32-42-image.png)

Uç kısımları eğimli ve ucu yuvarlatılmış olduğu için kök yüzeylerinde kretuarlardan daha  başarılı bir adaptasyon sergilerler. Küretler universal ve Gracey olarak iki gruba ayrılırlar:

- Universal Küretler: Ağız içinde bütün bölgede kullanılabilirler. Kesici uç kısmın boyu ve boyun kısmının açısı ve uzunluğu Gracey küretlerde çeşitlik gösterse de uç kısımdan kesit alındığında kesici uç kısmı ile boyun kısmı arasında 90 derecelik bir açı vardır. Universal kürete kesici uç kısmı başlangıcından ucuna doğru tek bir yönde eğim gösterir.

- Bölgeye özgü küretler, Gracey küretler: Bu küretler ve modifikiasyonları karmaşık diş kökü anatomilerine tam uygunlukları sayesinde subigngival detertraj ve kök yüzeyi düzleştirmesi işlemleri için en uygun aletlerdir.

![](/home/bt/.config/marktext/images/2022-03-13-18-38-02-image.png)

**Gracey Küret Setinin Sınıflandırılması:**

- No 1-2: Anterior dişler

- No 3-4: Anterior dişler

- No 5-6: Anterior dişler ve premolarlar

- No 7-8: Premolar ve molar dişlerin fasiyal ve lingual yüzeyler

- No 9-10: Posterior dişlerde fasiyal ve lingual yüzeyler

- No 11-12: Posterior dişlerde mesial yüzeyler

- No 13-14: Posterior dişlerde distal yüzeyler

![](/home/bt/.config/marktext/images/2022-03-13-18-41-48-image.png)

![](/home/bt/.config/marktext/images/2022-03-13-18-43-31-image.png)

---

**<u>Boyun Kısmı Uzatılmış Küretler</u>**

Hu-Friedy, After Five gibi boyun kısımları uzatılmış küretler standrat Gracey küretlerin modlarıdırlar. 5mm veya daha derin periodontal ceplerde çalışabilmek için boyun kısımları 3mm uzatılmıştır.

Bunun yanında daha hassas bir subgingival yerleştirme ve azaltılmış doku gerginliği için inceltilmiş kesici uç kısmı ve daha büyük çaplı gittikçe incelen bir boyun yapıları varıdr. 9-10 haricindeki tüm gracey numaraları After Five setlerinde vardır.

- Ufak-Kesici uçlu küretler: Mini Five gibi ufak uçlü küretler After Five küretlerin modlarıdırlar. Kesici uç kısımları After five ya da standart graceylerin yarısı kadardır. Bu küretler gracey 9-10 hariçinde bütün gracey numalarına sahiptir. Morse kretuarlar da bu gruptadır.

---

### Schwartz Periotrievers

Schwartz Periotrieverz periodontal cep içinde kırılan periodontal aletlerin çıkartılması için yapılmış iki ucu da manyetik aletlerdir. Klinisyenin furkasyon ya da derin periodontal ceplerde küret ucu kırdığı durumlarda vazgeçilmezlerdir.

### İmplantlarda Kullanılan Plastik Aletler

Günümüzde Titanyum veya diğer implant yüzeylerinde kullanılmak üzere plastik aletler geliştirilmiştir. İmplant yüzeyinde kalıcı hasarlar ve iz bırakmamak için plastik aletlerin kullanılması gerekmektedir.

### Çapa Kretuarlar

Çapa kretuarlar çıkıntı ya da halka formundaki diş taşlarını temizlemede kullanılırlar:

- Kesici uç kısmı 99 derece

- Kesici kenarı eğimli dış yüzey ile bıçağın iç kesiminin birleşim yeri oluşturur.

- Kesici kenar 45 derece açılandırılmıştır.

- Kesici uç kısmının baş kısmı hafif eğimlendirilmiş böylece konveks bir yüzeyde iki nokta teması sağlanır.

- Bıçağın arka kısmı yuvarlatılmış ve kök y üzeyine ulaşırken çevre dokulara zarar vermesi önlenmiştir.

![](/home/bt/.config/marktext/images/2022-03-13-18-52-50-image.png)

Resim : KÜRETLERDEN FARKLI KISMI NE????

Hoe kretuarlar aşağıdaki şekillerde kullanılırlar:

- Kesici uç kısmı cep tabanına kadar indirilir böylece dişle iki noktalı temas yapar. Bu aleti sabitler ve diş yüzeyinde çentikler oluşmasını engeller.

- Alet krona doğru sert hareketlerle iki nokta teması korunmaya çalışılarak kullanılır.

- McCall no: 3,4,5,6,7 ve 8 tüm diş yüzeylerinde kullanılmak üzere geliştirilmiş hoe kretuarlardır.

### File (Eğe) Kretuarlar

Eğe kretuarlar bir dönem son derece yaygın kullanılmalarına rağmen kök yüzeyinde oluklar açtıkları ve yüzey yapısını pürüzlendirdikleri için günümüzde kullanılmamaktadırlar. Bazen taşkın restorasyonların düzeltilmesinde kullanılmaktadırlar.

### Chisel (Keski) Kretuarlar

Diğer aletlerin ulaşmakta zorlandırları sıkı proksimal aralıklarda kullanılmak üzere planlanmış genellikle anterior dişlerde kullanılan bir kretuar türüdür. Bir ucu eğik diğer ucu ise düz boyun yapısına sahip çift taraflı bir yapısı vardır; kesici uç kısmı hafif eğimli ve keskin kenar 45 derece açılı düz bir yapıdadır.

### Ultrasonik ve Sonik Aletler

Ultrasonik aletler detertraj, küretaj ve lekelerin çıkartılması amacı ile kullanılabilmektedir. Hareketleri ses dalgalarına benzer partiküllerin fiziksel vibrasyonu sayesinde sağlarlar; frekansları saniyede 20k'dan birkaç milyona kadar çıkabilir. Periodontolojide kullanılanları elektrik enerjisini yüksek vibrasyonlara çevirip farklı tiplerde uçların takılabileceği bir başlığa iletirler. Ultrasonik aletler iki tiptir:

- Magnetostriktif

- Piezoelektrik

Her iki tipte de ultrasonik vibrasyonlar uç kısımda saniyede 20k ile 45k arasındadır.

- Magnetostriktif aletlerde vibrasyon eliptiktir, yani diş temas ettirildiğinde uç kısım her yönde aktiftir. Piezoelektrik aletlerde ise vibrasyon şekli çizgisel ya da ileri geridir, bu yüzden dişle temas ettirildiği zaman uç kısmın yalnızca iki yanı aktiftir.

![](/home/bt/.config/marktext/images/2022-03-13-19-25-06-image.png)

---

Sonik aletler bir başlık kısmı ve bunun bağlandığı bir basınçlı hava kısmına sahiptir, çok farklı tipte uçlar takılabilmektedir. Sonik uçta vibrasyonlar saniyede 2k ve 6,5k arası değişmektedir, bu yüzden detertraj esnasında ultrasonik aletlere göre daha az kuvvete ihtiyaç duyarlar.

Piyasada detertraj, kök yüzeyi düzleştirilmesi ve periodontal cerrahi esnasında debridman amacıyla kullanılabilecek gerek ultrasonik gerekse sonik uçlar mevcuttur.

**<u>Ultrasonik aletlerin kontraendikasyonları:</u>**

1. Kalp pili taşıyan hastalar

2. Çalışma sırasında kullanılan su spreyi operasyon alanına dağılan aerosolü oluşturarak personeli ve çalışma ortamındaki yüzeyleri kontamine etmektedir. Aerosolle diğer hastalara geçebilecek, bulaşıcı hastalığı olduğu bilinen hastalar ultrasonik kazıma aletleriyle tedavi edilmemelidir.

3. İmmunosupresyonda olan hastalar veya kronik pulmoner rahatsızlığı olan ahstalar

4. Titanyum implantlarda porselen veya rezin restorasyonların bulunduğu dişlerde kullanılmamalıdır.

# Cerrahi Aletler

Periodontal cerrahi sırasında çeşitli aletler kullanılır. Bu aletlerin sınıflandırılması şu şekildedir:

- Eksizyonel ve insizyonel aletler

- Cerrahi küretler ve cerrahi bıçaklar

- Periost elevatörleri

- Cerrahi keski

- Cerrahi eğe

- Makas

- Hemostaz ve doku forsepsi

## Eksizyonel ve İnsizyonel Aletler

- Periodontal Bıçak (gingivektomi bıçağı): Kirkland bıçağı gingivektomide kullanılan bıçak tiplerinin bir örneğidir. Bu bıçak tek uçlu ya da çift uçlu olabilir. Böbrek şeklindeki bıçak ucunun tüm çevresi kesicidir.

- İnterdental bıçaklar: Orban bıçağı #1-2 ve Merrifield bıçağı #1-2-3-4 interdental bölgeler için kullanılan bıçaklara örneklerdir. Bu mızrak uçlu nıçaklar çift uçlarıyla veya tek uçlarıyla dizayn edilmişlerdir ve bıçak uçlarının her iki yüzeyinde de kesici kenarlara sahiptirler.

- Cerrahi bistüri: Değişik şekil ve boyutta biçimlendirilen bistüri uçları periodontal cerrahide kullanılır. En yaygın bistüri uçları #12D,15 ve 15C'dir. #12D bistüri ucu gaga ucu şeklindedir ve her kenarı kesicidir. Dar ve ulaşılması zor bölgelerde itme hareketiyle kullanılır.

- #15 ince fleplerde ve genel amaçlarda kullanılır. #15C, #15'in dar versiyonudur.

- Bu bıçağın ince tasarımı fleplerin dar interdental bölge insizyonunda kullanılabilir yapar. Tüm bu bıçaklar tek kullanımdan sonra atılır.

![](/home/bt/.config/marktext/images/2022-03-13-19-39-12-image.png)

Resim: Cerrahi bistüriler

### Elektrocerrahi Teknikleri ve Aletleri

- Elektrocerrahi ve radyocerrahi yumuşak dokuların kontrolünde kullanılan yüksek frekanslı elektrik akımını içeren cerrahi tekniktir.

- Aktif elektrotların 3 sınıfı vardır: insize veya eksize etmek için tek telli elektrotlar, doku planlamada kullanılan loop elektrotlar, pıhtılaşma işlemlerinde kullanılan ağır uçlu elektrotlar.

Elektrocerrahi tekniklerinin 4 esası:

- Elektrosection: Elektromy veya acusection olarak da bilinir. Eksizyon, insizyon ve doku planlamasında kullanılır. Tek telli aktif elektrotlarla kullanılır.

- Elektrokoagulasyon: Pıhtılaşma ve kanama kontrolünü sağlayan elektrokoagülasyon, akımının geniş aralığını sağlamaktadır. Yumuşak dokulardaki başlangıç kesisinde pıhtılaşma ve kanamayı engellemek amaçlı kullanılmaktadır, kan mevcudiyeti varsa kanama durmamaktadır. Kanama ilk olarak basınçla durdurulmalı, sonra kapillerin ve büyük damarların son kapanması elektrokoagulasyon prensipleriyle yapılmalıdır. Burda kullanılan aktif elektrotlar elektrosectiondaki ince tungstenden daha hantaldır.

- Electrofulguration ve electrodesication'un diş hekimliğinde genel kullanım alanı yoktur.

- Elektrocerrahide en önemli temel kural, her zaman ucu hareketli tutmaktır.

## Cerrahi Küretler ve Oraklar

Daha büyük, ağır küretlere ve sicklelara granülasyon dokularının, fibröz interdental dokuların ve inatçı subgingival birikintilerin uzaklaştırıldığı cerrahi işlemlerde sıklıkla ihtiyaç duyulur.

Pichard küreti ve kirkland bilinen küretlerdir, oysa ball skaler #B2-B3 bilinen sicklelardır. Bu aletlerin daha geniş ve ağır olanları onları cerrahi işlemlerde daha uygun yapar.

## Periost Elevatörleri

Periost elevatörüne flep operasyonlarında insizyon sonrası flebi ayırmak ve hareket ettirmek için ihtiyaç duyulur. Woodson ve prichard elevatörleri çok iyi dizayne edilmiş periost elevatörleridir.

## Cerrahi Keski (chisel)

Heri hareketli keski çekme hareketinde kullanılırken, düz keski itme hareketinde kullanılır. Ochsenbein keskisi interdental bölgelerde ve dişlerin etrafında kullanılmaya izin veren sapın her iki yanındaki yarım daire şeklinde girintilere sahip kullanışlı bir keskidir.

## Doku forsepsi

Doku forsepsi sutur esnasında flepleri birleştirmek amacıyla kullanılır. Ayrıca flep kaldırıldıktan sonra flebin pozisyonlandırılmasında ve yer değiştirmesinde de kullanılır.

DeBakey forsepsleri son derece kullanışlı aletlerdir.

## Makaslar ve Kesicilier

Periodontal cerrahi gingivektomi esnasında dokuların çıkıntılı bölgelerini kaldırmak, fleplerin kenarlarını düzeltmek, periodontal abselerde insizyonları büyütmek ve mukogingival cerrahide kas bağlantılarını kaldırmak için kullanılırşar. Birçok türü mevcuttur seçimleri sadece bireysel tercih belirler.

Goldman-fox #16 makasları kavisli, tırtıklı eğimli bulunan tipleri vardır.

## Portegü

Tamamlanan cerrahi işlemler sonrası istenilen pozisyonda fleplerin suture edilmesinde kullanılır. Ayrıca bunların çeşitli tipleri mevcuttur: 

Castroviejo portegü hızlı ve kolay şekilde suturun kavranması ve sürülmesini gerektiren hassas narin teknikler için kullanılır.

![](/home/bt/.config/marktext/images/2022-03-13-19-53-51-image.png)

Resim: Örnek cerrahi seti


