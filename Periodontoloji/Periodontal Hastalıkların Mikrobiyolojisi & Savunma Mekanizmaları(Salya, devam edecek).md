# Periodontal Hastalıkların Mikrobiyolojisi & Savunma Mekanizmaları

Ağız boşluğundaki bakterilerin kolonizasyonu da doğum anından itibaren başlar. Steril olan ağız boşluğuna doğumdan saatler sonra esas olarak fakültatif ve aerob bakteriler yerleşip koloniler oluşturmaya başlar.

Dişlerin sürmesinden sonra ağız florası daha karmaşık bir hale dönüşür. Yetişkinlerin ağzında 500'den fazla çeşit türün koloni oluşturabileceği bildirilmiştir.

Bakterinin gingival enfeksiyon oluşturması için konak dokuya yapışması gerekir. Özellikle Porphyromonas Gingivalis (P. gingivalis) ve Aggregatibacter actinomycetemcommitans (A.a.) gibi patojenik bakterilen virülans faktörlerinden en önemlisi pilileri sayesinde epitel ve diğer yüzlere sıkıca yapışabilmeleridir.

Ağız boşluğu fiziksel ve morfolojik kriterlere bağlı olarak altı büyük ekolojik bölgeye ayrılabilir:

- Supragingival sert yüzeyler (di, implant, restorasyon)

- Periodontal / implant çevresi cebe komşu sement veya implant yüzeyi gibi sert yüzeyler ile cep epiteli gibi subgingival alanlar

- Yanak, damak ve ağız tabanı epiteli

- Dil sırtı

- Bademcikler

- Tükrük

## Mikroflora Çeşitleri

### Endojen Mikroflora

Ağızın sağlıklı, kommensal mikroorganizma topluluğudur. Sayıca üstünlükleri konakla geçimli ve dengeli bir ilişki içinde olduklarını gösterir.

### Ek (Suplementer) Mikroflora

Bu mikroflora da endojendir ama sayıca çok daha azdırlar. Bunlar ancak toplam mikroorganizmanın %1'ini oluştururlar. Çevre kendilerine uygun olarak değiştiğinde endojen mikrofloraya geçiş yapabilirler. Diş çürüğü ve periodontal hastalıklarla ilgili patojenler genellikle suplementerden endojen mikroflora üyeliğine geçmiş türlerdir. Bu tür değişim konak bakteri etkileşimine **<u>"amfibiyoz"</u>** olarak adlandırılır.

### Geçici Mikroflora

Ağız boşluğuna yerleşmeyip kısa sürede ortadan kaybolan geçici mikroorganizmalardır. Bunlar yiyecek içeceklerden, dış çevreden veya diğer vücut mikrofloralarından dahil olurlar. Geçici mikroorganizmalar normal koşullarda önemli değildir, ancak vücut direnci azalmış kişilerde ağız boşluğunda ciddi fırsatçı enfeksiyonlara neden olabilirler.

## Ağız Boşluğunun Ekolojik Faktörleri

Ağız boşluğuna mikroorganizmaların yerleşmesini ve üremesini etkileyen faktörler **<u>fizikokimyasal, konağa ilişkin ve bakteriye ilişkin faktörler</u>** olarak üç gruba ayrılır. Fizikokimyasal faktörler;

- Sıcaklık

- O2 basıncı

- Redoks potansiyeli

- pH

- Besinler

### Fizikokimyasal Faktörler

**<u>Sıcaklık</u>**

Ağız boşluğunun ısısı 35-36 derece arasıdır. Lokalize iltihabı olaylar da dokuların ısısını değiştirebilir. Sağlıklı dişeti oluğunun ortalama sıcaklığı dişe göre 33,7-36,6 derece arasındadır ama periodontitisli cep içindeki sıcaklık birkaç derece daha yüksek olabilir.

Isı değiştikçe virülans değişir; örneğin, ısının yükselmesiyle Porphyromonas gingivalis major fimbiral adezinin ekspresyonunu değiştirir.

**<u>pH</u>**

pH değeri ne kadar düşükse H iyon konsantrasyonu o kadar yüksektir. Çoğu ağız bakterisi en iyi nötr pH'da ürer. Genellikle ağız boşluğunun pH'sı tükürükteki tamponlanma aktivitesi sayesinde nötre yakın kalır. pH ve tamponlanma kapasitesi tükrük akış hızına göre değişir.

Dişeti oluğu sıvısında pH ölçmek teknik olarak zordur. Sağlıklı DOS ph'ı yaklaşık 7 dir. Periodontal hastalığıa karşı verilen iltihabi yanıt sırasında aminoasitlerin deaminasyonu ve amonyak yapımıyla pH yükselerek alkaliye dönüşür.

**<u>Oksijen Basıncı</u>**

Oksijen basıncı bir gazdaki o2 miktarına denir. O2 basıncı dil üzerinde %12-14; periodontal cepte %1-2'dir. Dudak, dil, oklüzal yüzeylerdeki supragingival plak üzerinde ise 1-20 arasında değişir.

Supragingival plakta fakültatif ve mikroaerofil türler, subgingival plakta ise anaeroplar üstündür.

**<u>Redoks Potansiyeli</u>**

Simgesi Eh'dir. Ortamki oksidasyon ve redüksiyon potansiyelidir. Belli bir bölgenin Eh'si, o bölgede yaşayan bakterilerin en can alıcı belirleyicisidir. Eh volt ya da mikrovolt olarak ifade edilir. Oksitlenme durumu, pozitif ve indirgenme durumu negatif olarak gösterilir.

Pozitif Eh'li bölgeler ve burada yaşan mikroorganizmalar "aerop"; negatif Eh'li bölgeler ve burada yaşayan mikroorganizmalar "anaerop" olarak adlandırılır.

**<u>ÖNEMLİ</u>**

- Zorunlu anaeroplar oksijenin hiç bulunmadığı ya da oldukça indirgenmiş olduğu ortamda üreyebilirler.

- Fakültatif anaeroplar oksijenli ya da bulunmadığı koşullarda üreyebilirler.

- Zorunlu aeroplar genellikle o2 gereksinimi olanlardır.

- Mikroaerofil bakteriler, o2 gereksinimi az olan bakterilerdir.

- Kapnofil bakterilerin üremeleri için karbondioksite gereksinimleri vardır.

**<u>Besinler</u>**

Supragingival biyofilm ve mukoza yüzeylerindeki mikroorganizmalar besinlerini tükürükten, subgingival biyofilm ya da periodontal cep mikroflorası ise DOS'tan sağlar. Ağız içinde besinler, eksojen olarak sakkaroz ve nişasta gibi diyet artıkları şeklinde bulunur.

Enzimlerin etkisiyle tükürük glikoproteinlerinin yıkımı sonucu ortaya çıkan karbonhidratlar, aminoasitler ve dökülmüş epitel hücreleri bu bölgede bulunan mikroorganizmalar için besin kaynağı oluştururlar.

Ağız boşluğundaki epitel yüzeyleri sürekli yenilenir; dişeti oluğundan fagositik hücreler tükürüğe katılır. Bu hücreler tükürüğün hipotonik olması nedeniyle eriyerek mikroorganizmalar için besin haline dönüşürler.

**<u>Bu durum neden önemlidir?</u>**

Besin olarak P. intermedia ve F. nucleatum özellikle aminoasitleri, P. gingivalis ise daha ziyade dipeptidleri tercih eder. Kendi başına proteinleri peptidlere parçalayabilmesi ve ortaya çıkan peptidleri hemen içine alabilmesi nedeniyle beslenme açısından P. gingivalis kendisine avantaj sağlar. Proteolitik bakteriler aynı zamanda nonproteolitiklere peptid ve aminoasit sağlarlar ama Fusobacterium gibi asakkarolitik bakteriler bunu yapamazlar.

### Konak Faktörleri

- Mukoza yüzeyleri

- Tükürük

- Dişeti oluğu sıvısı

#### Tükürük

Parotis, submandibuler ve sublingual majör ve çok sayıda minör tükürük bezlerinden, ağız mukozasından ve dişeti oluğundan gelen sıvıların karışımıdır.

Tükürükte bulunan çeşitli maddelerin ağızdaki bakterilerin yaşamını destekleyici ya da önleyici etkileri vardır. 

Hem inorganik hem organik komponentler içerir. Başlıca inorganik komponentler;

- Bikarbonat

- Klor

- Potasyum

- Sodyum iyonlarıdır.

---

Tükürükte;

- Sindirim enzimi amilaz

- Yağlayıcı mukoz glikoproteinler

- Ca ve P'ni stabil kalmasında rol alan asidik prolinden ve trosinden zengin proteinler

- Mukoza ve diş yüzeylerini koruyucu iş gören

birçok nonspesifik ve spesifik konak savunma faktörleri bulunur.

![](/home/bt/.config/marktext/images/2021-11-23-21-15-32-image.png)

Resim 1: Major tükürük bezleri

##### Tükürük Sekresyonu

Sekresyon medulladaki sekresyon merkezinden kontrol edilir. Tükürük akışının uyarılması;

- Tat cisimcikleri

- Periodontal ligament, çiğneme kaslarındaki proprioreseptörler kanalıyla gerçekleşir.

---

Tükürük akış hızını etkileyen faktörler;

- İlaçlar

- Psişik faktörler

- Tükürük bezlerinde atrofi veya iltihabi değişiklikler

- Hipotroidizm gibi sistemik hastalıklar

- Tükürük bezleri hastalıkları

- Baş ve boyun bölgesi tümörlerinin tedavisi sırasında tükürük bezlerinin radyasyona maruz kalması

##### Xerostimia (Ağız Kuruluğu)

- Mukoza kuru, pürüzlü ve kolay kanar.

- Enfeksiyona eğilim yüksektir.

- Dil kırmızı, düzgün yüzeylidir ve tat alma yeteneği azalır.

- Dişsiz hastalarda protez kullanımı güçleşir.

- Dişli hastalarda plak birikimi yaygındır.

- Dİş çürüğü hızlı ilerler ve yayılır.

- Periodontal hastalık gelişim riski artar.

Ağız solunumu da ağız kuruluğuna neden olur ve ağız solunumuna bağlı gingivitis gelişir.

###### Ağız kuruluğuna karşı korunma

- Sık sık su içilmeli.

- Şekersiz sakız çiğnenmeli.

- Sigara, alkol, şekerli yiyeceklerden uzak durulmalı.

- Yaşanılan mekanın nemi ayarlanmalı.

- Yapay tükürük tabletleri kullanılmalı.

- Bakteri plağı kontrol altına alınmalı.

- Floridli diş macunu, jel, gargara kullanılmalı

- Bileşiminde alkol ve sodyum lauryl sülfat bulunan ağız ve diş bakım ürünleri kullanmak gerekir.

##### Tükürük Kompozisyonu

- Ca, Mg, K, sodyum klorid, fosfat, amonyak, bikarbonat, üre, ürik asit

- Glukoz (düşük konsantrasyondadır, diyabette artar)

- Lipitler ve amino asitler (Düşük)

- Amilaz (parotis bezinin başlıca içeriği)

- Müsin (muköz bezlerden salgılanır. salyanın vizkositesinden sorumludur)

###### Sekretuar IgA

- Salyadaki IgA'nın %90'ı sekIga'dır.

- Proteolitik enzimlere dirençlidir. Oral kavitede uzun süre kalır.

- Parotis ve submandibular bezlerin asiner hücrelerinin ürettiği sekretuar olarak bilinen glikoproteinin, IgA ile birleşmesi sonucu oluşur.

**<u>Fonksiyonu</u>**

- Virusleri nötralize eder.

- Bakteriyel antijenlere karşı antikor görevi görür.

###### Lizozim

- Parotis ve submandibular bezlerden salgılanır.

- Gram pozitif bakterilerin hücre duvarındaki muramik asit içeren bölgeden hücre duvarını parçalar.

- Muramidaz aktivitesine duyarsız bazı bakterilerde endojen enzim aktivasyonu ile bakterileri öldürür.

###### Peroksidaz Sistemi (Antibakteriyel)

- Peroksidaz enzimi + thiocynate iyonu + hidrojen peroksit

- Nötrofillerden salgılanır.

- Laktobasillere ve karyojenik streptokoklara karşı etkilidir.

- Bazı mikroorganizmalarca üretilen hidrojen peroksitin zararlı etkilerini nötralize eder.

###### Laktoferin (Demir bağlayıcı glikoprotein)

- Salyada, vücut sıvılarıdna ve nötrofillerin spesifik granüllerinde bulunur.

- Fakültatif anaerob mikroorganizmaların gereksinimi olan demiri tutarak antibakteriyel etki gösterir.

- Yüzeyinde laktoferin için anyonik alanlar bulunduran bazı streptokoklar için doğrudan bakterisidal etki gösterir.

---

**<u>Başka neler var?</u>**

- Serum proteinleri (özellikle albumin)

- IgG (IgA'nın onda biri kadar)

- Bakteri adherens; glikoprotein yapıda major tükürük bezlerinden salgılanır. Dişlerin yüzeyini kaplayan pelikılın parçasıdır.

- Agrege edici faktörler; glikoprotein yapıda major tükürük bezlerinden salgılanır. Ağızda bakterilerin aglütine olmasına neden olur böylece yutulma yoluyla bakteriler uzaklaştırılır.

- Lökositler

##### Tükürük Akış Hızı

- Tükürüğün kompozisyonunu etkileyen önemli faktörlerden biri tükürüğün akış hızıdır.

- Akış hızının artması protein, sodyum, bikarbonat ve klorit seviyesini artırırken, magnezyum ve fosfat seviyesini düşürmektedir.

- Tükürük akış hızı uyarımlı ve uyarımsız olarak hesaplanmaktadır.

**<u>Uyarımsız Tükürük Örneği Alınırken</u>**

- Hasta dik oturtularak başı öne eğdirilir.

- Steril bir kaba 5-10 dk tükürtülür. Elde edilen tükürük miktar ml/dk olarak hesaplanır.

- Çocuklarda ise ya ağız tabanından steril plastik bir pipetle çekilerek ya da steril pamuk topakçıklara tükürük emdirilerek steril bir kaba emdirilen tükürüğün boşaltılması ile alınabilmektedir.

**<u>Uyarımlı Tükürük Örneği Alınırken</u>**

1.5 gr parafin ya da şekersiz sakız birkaç saniye çiğnetilir. Oluşan ilk tükürük hasta tarafından yutulur. Daha sonra 5 dk boyunca çenenin her iki taraf kullanılarak çiğneme hareketine devam edilir. Oluşan tükürük aralıklarla steril kaba tükürtülür. Elde edilen tükürük miktarı ml/dk olarak hesaplanır.

##### Tükürüğün Tamponlama Kapasitesi

- Tükürüğün önemli fonksiyonlarından biri ağız içerisinde oluşan organik asitlerin nötralize edilmesi ve tamponlanmasıdır.

- Tükürüğün pH'sı 6,5-7,5 arası değişmektedir.

- Ağıza alınan fermente edilebilen karbonhidratlar kariyojenik mikroorganizmalar tarafından asitlere dönüştürülerek bakteri plağının pH'sını 4,5-5 hatta daha da aşağıya düşürmektedir. Tampom komponentleri de asitleri tamponlamaya çalışmaktadır.

###### Tamponlama Kapasitesinin Ölçülmesi

**<u>Toplanan Uyarımlı Tükürük</u>** bekletilmeden, 1ml çekilerek bir kaba alınır ve üzerine **3ml 0.005 N HCL** ilave edilir. Karbondioksiti çıkarmak için kaba hafifçe titreşim yapılıt. Örnekler 10-20 dk bekletilir, süre sonunda pH ölçülür.

**<u>Toplanan Uyarımsız Tükürük</u>** bekletilmeden, 1ml çekilerek başka bir kaba alınır ve üzerine **3ml 0.0033 N HCL** ilave edilir. Karbondioksiti çıkarmak için kaba hafifçe titreşim hareketi yapılır. Örnekler 10-20 dk bekletilir.

##### Tükürüğün Ağız Sağlığındaki Rolü

###### Lubrikasyon ve Koruyuculuk

- Tükürük bezlerinde üretilen glikoproteinler ve mukoidler ağız mukozasını örten bir tabaka oluştururlar.

- Plakta üretilen enzimlere (proteolitik ve hidrolitik) karşı bariyer oluşturur.

- Potansiyel karsinojenlere karşı bariyer oluşturur.

- Ağız solunumuna karşı bariyer oluşturur.

###### Tamponlama Etkisi

Etki bikarbonat ve fosfat proteinleri ile elde edilir. Plağın asidojenik bakterilerine ve ağız yüzeyine gıda kaynaklı asitlere karşı direnç gösterir.

###### Antibakteriyel aktivite

sekIgA, sialoperoksidaz, laktoferin, lizozim içeriğiyle etki gösterir.

###### Dişin bütünlüğünün idamesi

- Posteruptif maturasyon ve dişin çözülen yapısını kompanse etmek için Ca ve P minerallerini temin eder.

- Diş üzerindeki pelikıl tabakası ile diş yüzeyinde difüzyon bariyeri oluşturur.

#### Dişeti Oluğu Sıvısı

![](/home/bt/.config/marktext/images/2021-11-24-00-51-54-image.png)

Resim 2 : Sağlıklı dişeti oluğu

Esas olarak kan plazmasından kaynaklanan, diş ve dişeti kenarı arasındaki sulkus veya periodontal cep içinde değişken kompozisyonlarda bulunan, ve periodontal cep veya sulkusun ekolojisini belirleme özelliğine sahip bir biyolojik sıvıdır.

- DOS dişeti oluğu bölgesindeki bakteriyel ve konak hücrelerinin metabolizma bileşenlerini de içeren bir sıvıdır.

Dentogingival boşluk bakteriyel patojenlerin derin periodontal dokulara geçişi için bir giriş yolu olarak işlev görürken, bu boşluk aynı zamanda çeşitli DOS bileşenlerinin de sulkusa geçişini sağlar.

##### DOS Oluşum Teorileri

###### Alfano ve Pashley

**<u>Alfano</u>**

- Sağlıklı dişetinde her zaman az miktarda da olsa bulunan plak, yan ürün olarak makromoleküllerin oluşmasına sebep olur.

- Bu fazla yoğun olmayan makromoleküller ya fagositoz yolu ile ya da dökülen epitel hücrelerine tutunarak ortamdan uzaklaştırılırlar.

- Ancak birikim artınca bu makromoleküller bazal membrana ve hücrelerarası alanlara doluşarak ozmotik basıncı artırırlar ve sıvı akışını başlatabilirler.

**<u>Pashley</u>**

- DOS'un varlığı sıvının kapillerden dokuya geçişi ve interstitisyel sıvının dişeti lenfatikleri tarafından bölgeden uzaklaştırılması arasındaki dengeye bağlıdır.

- Sıvının kapillerden üretimi lenfatik geri alımdan fazla olursa bu sıvı ya ödem olarak birikecek ya da DOS olarak bölgeyi terk edecektir.

##### DOS'da Bulunan Elemanlar

###### Hücresel İçerik

Bakteri, desquame epitel hücreleri ve lökositlerdir.

###### Elektrolitler

Potasyum, sodyum ve kalsiyum

###### Organik Bileşikler

Karbonhidrat ve protenler çalışılmıştır.

- Glukoz hexosaminve hexuronik

- Immunoglobulinler (IgG, IgA ve IgM)

- Kompleman ürünleri (C3, C4)

- Plazma proteinleri (albumin, fibrinogen)

- Sitokinler

- Araşidonik asit metabolitleri

- Asit fosfataz, B glukoronidaz, lizozim, proteaz, alkalen fosfotaz ve laktat dehidrogenaz gibi enzimler.

###### Bakteriyel Ürünler

Laktik asit, üre, endotoksinler, sitotoksik ürünler, hidrojen sülfit

###### Kollajenaz ve ilgili moleküller

- Bakteriyel ürünler ve sitokinler tarafından aktive edilen makrofajlar, nötrofiller, fibroblastlar ve keratinositler TIMPS (doku matrix metalloproteinazinhibitörleri) olarak belirtilen inhibitör moleküller kadar latenr metalloproteinazların büyük bir kısmını sentez eder ve salgılarlar. Bu enzimler doku plasmin ve ilgili enzimleri tarafından aktive edilirler.

###### Sistemik olarak uygulanan ilaçların DOS'da varlığı

- Antibiyotikler: Doksisiklin (DOS'da **<u>en yüksek konsantrasyona</u>** ulaşan ilaç), minosiklin, tetrasiklin

- Antiepileptik ve antikonvülzan ilaç -- Fenitoin

##### DOS hacmi ve DOS akışı

DOS hacmi; belirli bir zaman diliminde sulkus ve/veya cep içerisinde bulunan sıvı miktarını tanımlar.

DOS akışı; sıvının cebe akış hareketinin sürecini tanımlar. Sıvı akış oran ölçütüdür.

DOS akış oranının belirlenmesi için öncelikli olarak göllenmiş DOS'un uzaklaştırılması gereklidir. Takiben DOS akış miktarı DOS toplama yöntemlerinden herhangi biri ile hesaplanabilir.

###### DOS akışını etkileyen faktörler

- Sirkadyen ritim, seks hormonları, periodontal tedavi, örnekleme yöntemi ve sistemik hastalıklar etkiler.

- Örnekleme bölgesinin anatomik lokalizasyonu da DOS hacmini etkiler

- Oda ısısı ve nem: Yüksek nem varlığında periotron değerlerinde artş gözlenir.

Yapılan araştırmala göre DOS akışı;

- Sağlıklı sığ ceplerde 3-8 mikrolitre/sa

- Orta düzeyde etkilenmiş ceplerde 20 mikrolitre/sa

- Şiddetli düzeyde etkilenmiş ceplerde 137 mikrolitre/sa

##### DOS Toplama Yöntemleri

- Gingival washing metodu,

- Mikrokapiller tüp veya mikropipetlerle,

- Absorban filtreli kağıt stripler,

###### Gingival washing metodu

- İzotonik bir solüsyon kullanılır. 10 mikrolitre solüzyon dişeti oluğu içine sıkılır ve aspire edilir. Bu işlem 12 kez tekrarlanır. Genelde üst dişlere uygulanır.

- Başlıca dezavantajı tüm sıvının toplanamamasıdır ve ayrıca uygulama zorluğudur.

- Kişiye özel akrilik plaklar hazırlanarak uygulanabilir veya dişler pamuk tamponlarla izole edilir ve şırınga ile dişeti oluğu yıkanır.

###### Mikrokapiller tüp veya mikropipetler

- Sıvının toplanması çok zaman alır ve elde edilen sıvı azdır.

- Bu yöntemde tüpler cep girişine yerleştirilir ve daha sonra bu tüpler santrüfuje edilip analizi yapılır.

- Elde edilen sıvının tüpten çıkarılmasında güçlük yaşanabilmektedir.

###### Absorban filtreli kağıt stripler

- DOS'un toplanması kolay ve doğru yapıldığında daha az travmatiktir.

- En sık kullanılan yöntemdir.

- Kağıt stripler cep içerisinde yaklaşık 30 sn süre ile tutulur. 2dk'yı geçen sürelerde sıvı içeriğinde değişiklikler oluşabilir.

![](/home/bt/.config/marktext/images/2021-11-24-01-47-13-image.png)

Resim 3 : Kağıt strip kullanımı

##### DOS değerlendirme yöntemleri

- Kağıt stripte **<u>ninhidrin</u>** ile boyanarak daha gözlü görünür hale getirilir ve daha sonra büyütülmüş fotoğraf veya mikroskop yardımıyla ölçülür.

- Periotron cihazı; Kağıt striplerin ıslaklığı elektronik akımın akışını etkiler ve digital okuma rakamı verir. Bu metod araştırma konsistensisi için çok önemlidir.

###### DOS örnekleme çalışmalarında dikkat edilmesi gereken kurallar

- Hacmi ölçmeye yarayan enstrüman kalibre edilmeli.

- Kontaminasyon riski açısından ölçüm bölgesi mutlaka tükürükten izole edilmeli.

- İzole bölge irritasyon yaratmadan hafifçe hava ile kurutulmalı ve her zaman aynı yöntemle DOS toplanmalı.

![](/home/bt/.config/marktext/images/2021-11-24-01-50-50-image.png)

Resim 4 : Periotron cihazı gingivitis indexi

##### DOS-Periodontal Hastalık İlişkisi

- Sağlıklı sulkusta çok az DOS bulunur.

- DOS hacmi ve akış oranı enflamasyonun en erken safhalarında oluşan vasküler permeabilitedeki değişikliklerin indikatörüdür.

- DOS içeriği ise mikrobiyal plağa karşı konak yanıtının tabiatını ve şiddetini yansıttığından ve periodontal hastalığın ilerlemesi büyük ölçüde konak yanıtına bağlı olduğundan, DOS bileşenlerinin belirlenmesi hastalığa karşı bireysel riskin değerlendirilmesinde, aktif dönemlerin tespitinde ve periodontal tedavi sonrası iyileşmenin saptanmasında yararlı olabilecek bir yaklaşımdır.

##### DOS Toplanması ve Verilerin Yorumlanması İle İlgili Problemler

- Kontaminasyon: Major kontaminasyon kaynağı kan, tükürük ve mikrobiyal dental plaktır.

- Örnekleme süresi: Periotronla yapılan ilk çalışmalarda periopaperlar 5 sn süreyle cep içinde tutulmuştur. Bu sürede toplanan sıvı hacminin az olması dolayısıyla alternatif yaklaşımlar geliştirilmiştir. Genelde 20-30 san. yeterlidir. Daha uzun DOS toplanmasında sıvı içeriğindeki protein konsantrasyonunda değişiklikler olmaktadır.

- Hacim saptanması: Hacim saptanmasında karşılaşılan en büyük problem buharlaşmadır.

- Verilerin bildirilmesi: İrritasyona veya kontaminasyon derecesine bağlı olarak hacimde değişiklikler olabileceğinden konstanstrasyondan ziyade incelenen parametrenin total miktarı o bölgedeki klinik periodontal durumu daha iyi yansıtabilmektedir.
