# Oklüzal Travma: Periodonsiyuma Etkileri ve Sonuçları

- Periodonsiyum, kuron üzerine uygulanan kuvvetlere adaptif yanıtla karşılık verir. Bu adaptif kapasite, farklı kişilerde ya da aynı kişilerde farklı zamanlarda değişebilir.

- Oklüzal kuvvetlerin periodonsiyum üzerindeki etkisi kuvvetlerin büyüklüğü, yönü, süresi ve sıklığından etkilenir.

## Dişin Üzerine Gelen Kuvvetlerin Yönü

Periodontal ligementin temel fibrilleri dişin uzun aksına paralel gelen vertikal kuvvetleri daha iyi karşılayacak şekildedir. Diğer kuvvet türleri periodonsiyumu hasara uğratmaya daha yatkındırlar. Kuvvetler dörde ayrılır:

- Vertikal

- Lateral

- Oblik

- Rotasyonel

Fizyolojik olarak normal okluzal kuvvetler, nadiren 5 N'u geçen zayıf kuvvetlerdir. Bu kuvvetlerde alveol kemik sağlıklı ve fonksiyoneldir.

**<u>Impact Kuvvetler</u>**

Yüksek ve kısa süreli kuvvetlerdir. Periodonsiyum kısa süreli yüksek kuvvetleri karşılayabilir, fakat periodontal ligamentin viskoelastik buffer kapasitesini aşan kuvvetler diş veya kemikte kırıkla sonuçlanabilmektedir.

**<u>Jiggling Kuvvetler</u>**

İki farklı doğrultuda gelen aralıklı kuvvetler. (kronlar, dolgular gibi erken temaslar). Diş mobilitesinde artışa ve periodontal ligamentin genişlemesine sebep olur.

**<u>Sürekli Kuvvetler</u>**

Oldukça düşük kuvvetler (ortodontik kuvvetler) tek yönde sürekli uygulanır.

---

Alveoler kemiğin ynaıtı okluzal kuvvetlerin süresi ve sıklığından da etkilenir. Kemik üzerindeki sürekli baskı, aralıklı kuvvetlerden daha zararlıdır. Kesintili kuvvet ne kadar sık uygulanırsa, periodonsiyum için o kadar zararlı olur.

### Okluzal Travma

Aşırı okluzal kuvvet sonucu destek bölgede yada dişte meydana gelen bir yaralanma, doku hasarı. Dolayısıyla okluzal travma okluzal kuvvet değil, doku hasarıdır.

#### Travmatik Okluzyon

- Doku hasarı yaratan okluzyon, travmatik okluzyondur.

- Bir okluzyonun travmatik olup olmadığı dişlerin okluzal ilişkilerinin nasıl olduğuna değil, doku hasarına neden olup olmadığına bağlıdır.

- **Her okluzal düzensizlik okluzal travmaya neden olmaz.**

- Bunun tersi olarak da okluzal ilişkiler anatomik ve estetik açıdan kabul edilebilir düzeyde olduğu halde travmatik olabilir.

- **Okluzal travma olabilmesi için doğal olarak bazı diş ve dişetlerinde erken temaslar olmalıdır.**

**<u>Okluzal Travmanın Etyolojisi</u>**

Okluzal travmanın etyolojisinde yer alan birçok faktör vardır. Bunlar "hızlandırıcı" ve "hazırlayıcı" faktörler olmak üzere iki geniş kategoriye ayrılırlar. Etyolojik sebepler arasında yer alan faktörler:

- Bruksizm

- Parafonksiyonel alışkanlıklar

- Okluzal ilişkilerle TME arasında uyumsuzluk olması

- Diş kaybı

- Periodontal destek kaybı

- Yüksek dolgular

- Hatalı okluzal aşındırma

- İstenmeyen ortodontik diş hareketleri

- Kötü alışkanlıklar

- Çene kırıklar

- Diş çürükleri

**<u>Histolojik Çalışmalar</u>**

Okluzal travmayla ilgili periodonsiyum tahribatları, uygulanan gücün büyüklüğüne ve yönüne ve de bölgeye (baskıya karşı gerilme) göre değişiklik gösterecektir.

Genel olarak bu değişimler:

- Periodontal ligament genişlemesi/sıkışması

- Kemiğin yeniden yapılandırılması (rezorbsiyon, düzeltme)

- Hyalinizasyon-nekroz

- Artırılmış selülarite

- Vasküler genişleme/geçirgenlik

- Tromboz

- Kemik yıkımı ve sement yaralanmaları

Bu değişiklikler, travmatik okluzyona tepki olarak periodonsiyumun kendini tedavi etmek amacıyla sarf ettiği bir çaba olarak yorumlanır.

---

Okluzal travma, akut ve kronik olarak ikiye ayrılır. Kronik okluzal travmalar primer ve sekonder olarak ikiye ayrılır.

#### Akut Okluzal Travma

- Okluzal kuvvetlerdeki ani ve aşırı değişikliklerde meydana gelir.

- Restorasyon veya protezler tarafından oluşturulur.

- Klinik olarak: ilgili diş veya dişlerde aşırı perküsyona duyarlılık ve mobilite artışı.

- Dişin konum değiştirmesi, dişin ilgili yüzeyinin aşınması veya restorasyon veya protezin düzeltilmesi ile aşırı okluzal kuvvetler ortadan kalkınca iyileşir, semptomlar kaybolur.

- Aşırı kuvvetlerle karşılaşan dişlerin periodonsiyumunda şiddetli baskı ve gerilim alanları oluşur.

- **Şİddetli baskı alanlarında --->** Periodontal membranda nekroz, alveol kemiğinde ise nekroz ve rezorpsiyon meydana gelebilir.

- **Şiddetli gerilim alanlarında --->** Periodontal membranda genişleme, periodontal membran fibrillerinde ve sementte yırtılma, alveol kemiğinde rezorpsiyon meydana gelir.

![](/home/bt/.config/marktext/images/2022-04-07-20-16-07-image.png)

#### Kronik Okluzal Travma

- AOT ya oranla daha sık görülür ve daha fazla klinik öneme sahiptir.

- Diş sıkma ve diş gıcırdatma gibi parafonksiyonel alışkanlıklar sonucu diş aşınmasının neden olduğu, ayrıca rotasyonel hareketler ve diş ekstrüzyonu gibi yavaş gelişen okluzal değişiklikler sonucu meydana gelir.

- Bu okluzal değişiklikler, dişlerin aşınması, eğilmesi ve uzaması gibi olaylarlardır.

##### Primer Okluzal Travma

- Sağlıklı, enflamasyonsuz periodonsiyuma sahip bir dişe uygulanan aşırı okluzal güç sonucu oluşan yaralanma.

- AŞIRI OKLUZAL GÜÇ

- DİŞ SAĞLAM

##### Sekonder Okluzal Travma

- Yetersiz diş kökü desteğine sahip bir veya birden fazla dişe uygulanan normal okluzal güç sonrası oluşan yaralanma.

- NORMAL OKLUZAL GÜÇ

- DİŞ SAĞLAM DEGİL

#### Okluzyona Bağlı Travmanın Neden Olduğu Doku Hasarı

Dişe gelen kuvvetin büyüklüğü, yönü, süresi ve sıklığı, bir kuvveti travmatik hale getirebilecek faktörlerdir. Okluzal kuvvetlerin büyüklüğü arttığında periodontal dokular bu kuvvete;

- Periodontal ligament aralığının genişlemesi,

- Periodontal ligament liflerinin sayısının ve genişliğinin artması

- Alveoler kemik yoğunluğunun artması ile yanıt verir.

Yapılan pek çok çalışmada aşırı kuvvetlerin dokularda neden olduğu değişiklikler incelelenmiş ve buna göre:

- Okluzal travma tek başına periodontal dokuda enflamatuar hastalıklara neden olmaz.

- Travmatik okluzyon, artmış diş mobilitesine, periodontal ligamentin genişlemesine ve kemik hacmi ile birlikte krestal kemik kaybına yol açar, ancak periodontal hastalık yokluğunda ataşman kaybı olmaz.

- Periodontal hastalık durumunda, aşırı jiggling (ileri-geri) kuvvetleri ataşman kaybına neden olmamıştır. Ancak artmış okluzal kuvvetler ataşman kaybını artırabilir.

- Ataşman seviyesinde herhangi bir farklılık olmayacak olsa da patolojik mobilite varlığında periodontal hastalığın tedavisi dişlerin mobilitesini azaltacak ve kemik yoğunluğunun yeniden artırılmasına yardımcı olacaktır.

#### Okluzal Kuvvetlere Doku Yanıtı: Hasar, Onarım, Adaptasyon

##### Hasar

- Okluzyondan kaynaklanan tipik travma özellikleriyle karakterize edilen, travmatik okluzal kuvvetlerin etkisi altındaki aktif doku yukum aşamasıdır.

- Bu aşamada, okluzyondan kaynaklanan tarvmanın klinik ve histopatolojik belirtileri mevcuttur, bu da dokuların kırılganlığını ve diğer agresif etkilere direnemediklerini gösterir.

**<u>Aşırı baskı alanlarında:</u>**

- Alveol kemiği rezorbsiyonu

- Buna bağlı olarak periodontal membranda genişleme başlar.

- Basıncın artmasıyla kan damarlarının sayısı artar, boyutları küçülür.

- Daha şiddetli okluzal kuvvetler varlığında ise periodontal membrana nekroz ve rezorbsiyon oluşur.

**<u>Aşırı gerilim alanlarında:</u>**

- Periodontal membran fibrillerinde uzama ve alveol kemiği apozisyonu oluşur. Kan damarları genişler.

**<u>Daha şiddetli gerilim alanlarında:</u>**

- Periodontal membranda genişleme, kan damarlarında tromboz ve hemoraji, periodontal membran fibrillerinde yırtılmalar, alveol kemiğinde rezorbsiyon meydana gelir.

##### Onarım

- Sağlıklı periodonsiyumda onarım sürekli ve kesintisiz olarak gerçekleşir. Onarım aktivitesi okluzal kuvvetler ile uyarılı ve artar.

- Hasarlı dokular ortamda uzaklaştırılır ve yerine yeni bağ dokusu hücreleri ve fibrilleri, kemik ve sement oluşur.

- Alveol kemiği rezorbe olduğunda geride kalan kemik trabekülleri yeni kemik oluşumu ile desteklenir. Doğanın bu kemik rezorbsiyonunu dengeleme çabası ----> Destekleyici kemik "butressing bone formation" olarak adlandırılır.

- Çene içinde meydana gelen destekleyici kemik oluşumuna "santral destekleyici kemik", kemik yüzeyinde ise "periferik destekleyici kemik" adı verilir.

![](/home/bt/.config/marktext/images/2022-04-07-20-31-23-image.png)

##### Adaptasyon

- Aşırı okluzal kuvvetler varlıklarını sürdürmeye devam eder ve okluzyona bağlı yıkım onarım sürecini aşarsa, periodonsiyum yapısal bütünlüğünü sürdürebilmesi için yeniden şekillenir.

- Periodontal ligament gelen darbeleri yumuşatabilmek için kalınlaşır ve dikey yönde bir kum saati şeklini alır.

- Bu da herhangi bir cep oluşumu olmaksızın birleşim epitelinde bozulmalara yol açar.

- İlgili dişler mobil hale gelirken, periodontal ligamentte damarlanmada da artış gözlenir.

#### Okluzal Travmanın Diagnozu

**<u>Klinik</u>**

- Mobilitede artış

- Pozitif fremitus testi

- Perküsyon seslerindeki değişiklikler

- Termal hassasiyet

- Erken okluzal temaslar

- Bazı dişlerde aşınmalar, çatlak ve kırık

- Restorasyonlarda aşınma, kırık ve çatlaklar, amalgam restorasyonlarda mukozal parlak alanlar

- Dişlerde malpozisyonlar

- Yüz ve alt çene eklem ağrıları

- TME ağrısı, ses ve çeneler kapanırken mandibulanın herhangi bir sapma göstermesi

- Çiğneme kaslarında tonus artışı

**<u>Radyografik</u>**

- Periodontal ligament aralığının genişlemesi ile birlikte kökün apikali, laterali ve furka boyunca lamina dura kalınlaşması

- İnterdental septumun vertikal yıkımı

- Radyolüsensi ve alveoler kemik yoğunlaşması

- Kök rezorpsiyonu

- Diş malpozisyonu

- Diş kırığı

Okluzal travmanın doğru teşhisi için de hastaların klinik hikayesinin tam olarak belirtilmesi ve ayrıntılı muayenesi çok önemlidir.

##### Mobilite

- Okluzal travmanın göstergeleri arasından en çok kullanılanlardan biridir.

- Fakat diş hareketliliği normal diş hareketliliğinden fazla olmakla birlikte adaptasyon olduğundan patoloji kabul edilmez.

- Artmış diş mobilitesinin diğer nedenleri ile ileri derece kemik kaybı, periapikal orjinli enflamasyon ile hamilelik, osteomyelit, çene tümörleri gibi sistemik hastalıklar.

**<u>Mobilite sınıflaması</u>**

- Fizyolojik mobilite

- 1 mm'den az mobilite

- 1-2 mm arası mobilite

- 2 mm'den fazla veya aksiyal ve rotasyonel hareketlilik

##### Fremitus

- Dişlerin temas halindeyken, hareketlerinde oluşan titreşimlerin değerlendirilmesidir.

- Fremitus hastanın dişlerinin ahrekete zorlama sırasında travmatize edip etmediği yolunda bilgiler verir.

- Fremitusu ölçmek üzere işaret parmağı dişlerin bukkal ve labial yüzeylerine yaslanır.

- Hasta okluzal hareketler (lateral, protruziv) yaparken yer değiştiren dişler belirlenir.

---

**<u>Genel olarak aşağıdaki durumlarda okluzyonun iyice incelenmesi gerekmektedir:</u>**

- Hasta yüzünde ağrı veya rahatsızlık hisseder veya tek bir dişi ısırırken ağrırsa, 

- Bazı dişlerde aşırı aşınmalar varsa,

- Dişler okluzyondayken, hafif hareketle dişin sallanması

- Çeneler kapatılırken erken temas noktalarından dolayı kayma olması

- Anormal diş pozisyonu

- Yüz ve alt çene eklem ağrıları

- Radyografik görünüm

- Fremitus

#### Okluzal travmaya maruz kalan diş enfeksiyoz periodontitise daha yatkın mıdır?

- Okluzal travmaya bağlı genişlemiş periodontal ligament ve alveoler kemik kaybı olan dişin enfeksiyoz periodontitise yatkınlığı artmaz.

- Çünkü diş etrafında plağa karşı oluşan bağ doku ataşman kaybı dişin mobilitesi ve periodontal ligament genişliğinden bağımsız olarak gelişir.

- Bağ dokusu ataşman kaybı periodonsiyumun kemik komponentinin varlığı veya yokluğu ile ilişkil değildir.

- Periodonsiyumda adaptasyon oluşur ve periodonsiyum yeni şartlara uyum sağlar.

- Okluzal travma plağa bağlı periodontitis üzerine eklendiğinde bağ dokusu ve alveol kemik kaybında, sadece periodontitis varlığı ile karşılaştırıldığında **<u>artış</u>** vardır.

- Çünkü vasküler bağ dokusu ataşman apartında adaptasyon oluşmaz.

#### Sağlıklı Periodonsiyum : Okluzal travma

Sağlıklı periodontal dokulara sahip dişlere gelen aşırı okluzal kuvvetler (travmatik okluzyon) nedeniyle mobilitesi artan dişlerde okluzal, düzenleme sonrası mobilitede azalma, ile genişleyen periodontal ligament aralığı normale dönecektir.

![](/home/bt/.config/marktext/images/2022-04-07-21-03-34-image.png)

![](/home/bt/.config/marktext/images/2022-04-07-21-03-57-image.png)

#### Sağlıklı ve Periodontal Desteği Azalmış Periodonsiyum: Okluzal Travma

Sağlıklı, fakat periodontal desteği azalmış dişlerde mobilite artışı görüldüğünde, okluzal düzenleme ile mobilite azalabilir, fakat dişlerin daha etkili fonksiyon gösterebilmeleri için splintlenmeleri gerekli olabilir.

#### Enflamasyonlu, ve periodontal desteği azalmış periodonsiyum: Okluzal Travma

- Enflame ve periodontal desteği azalmış dişlerde ilk adım enflamasyonun tedavi edilmesidir. Tedavi sonrası okluzyon değerlendirilir.

- Okluzal travmaya neden olan okluzyonda okluzal duzenlemeler yapılmaksızın sadece periodontal enflamasyonun tedavisiyle de; diş mobilitesinde azalma, kemik dansitesinde artış sağlanabilir fakat kemik seviyesinde değişik oluşmaz.

- Periodontal tedavi yapılmaksızın sadece okluzal travmaya neden olan okluzyonda okluzal duzenlemeler yapılırsa; diş mobilitesinde azalma, periodontal ligament aralığında daralma sağlanabilir fakat ataşman seviyesinde değişiklik oluşmaz.

#### Okluzal Travmanın Tedavisi

- Okluzyondan kaynaklanan travma farklı nedenlerin aynı anda meydana gelmesiyle oluşsa da koşullar ayrı ayrı değerlendirilmeli ve birbirinden bağımsız olarak tedavi edilmelidir.

**<u>Okluzal tramva tedavisinin hedefleri şu şekilde tanımlanabilir:</u>**

- Dış hareketliliğin ortadan kaldırılması veya azaltılması

- Stabil, tekrarlanabilir ve kabul edilebilir bir interküspal pozisyonun oluşturulması ve sürdürülmesi

- Etkili çiğneme fonksiyonu ve kabul edilebilir fonasyon ve estetik ile rahat bir okluzyon sağlanması,

- Parafonksiyonel alışkanlıkların kaldırılması veya değiştirilmesi

- **Okluzal travmanın tedavisi** , periodontal tedavinin herhangi bir aşamasında gerçekleştirilebilir. Ancak, okluzal tedaviyi gerçekleştirme kararı başlangıç tedaviye hastanın cevabı değerlendirildikten sonra yapılmalıdır.

- Çünkü periodontal olarak mevcut olan bir enflamasyon durumunda periodontal ligament aralığının genişlemesi ve buna bağlı olarak dişte mobilite görülmesi söz konusu olabilir. Mobilite ve fremitus, periodontal tedavi sonrasında azalacak ve okluzal tedavi ihtiyacı buna bağlı olarak azalabilecektir.

- Eğer dişte çiğneme fonksiyonu sırasında ağrı oluşuyorsa periodontal tedavinin ilk aşaması olarak okluzal tedavi yapılır. Fakat periodontal tedavi sonrası okluzyon tekrar kontrol edilmelidir.

**<u>Okluzal travma tedavisi, birkaç farklı yaklaşımla gerçekleştirilebilir:</u>**

- Okluzal uyumlama, 

- Parafonksiyonel alışkanlıkların yönetimi,

- Mobil dişlerin geçici veya uzun vadeli stabilizasyonu,

- Ortodontik diş hareketi ve duruma bağlı olarak seçilen dişlerin okluzal rekonstrüksiyonu veya çekimi

##### Okluzal Uyumlama

Ortodontik tedavi/okluzal mölleme ile dişler arasındaki ilişki daimi olarak değiştirilebilir. Fakat uygun ve doğru bir şekilde bu tedaviler gerçekleştirilmezlerse yeni oluşan okluzal ilişki eskisine göre daha yıkıcı olabilir. Kapanış esnasında dişler arasında oluşabilecek erken temas artikülasyon kağıtları ile belirlenebilir. Belirlenen erken temas noktaları "selektif mölleme" ile ortadan kaldırılabilir.

- Selektif mölleme işlemi esnasında hangi yüzeylerden ve hangi dişten aşındırma yapılacağı oldukça önemlidir. Gereksiz ve yanlış yapılan mölleme, dişlerde malpozisyonlara ve aşırı sürmelere neden olur.

- Okluzal uyumlamada esas olan; alt çenenin bütün hareketlerinde aynı anda temas eden diş sayısını artırmak ve dişler üzerine gelen kuvveti yayarak azaltmaktır.

**<u>Okluzal uyumlama sırasında dişlerin nasıl aşındırılacağına şu şekilde karar verilebilir:</u>**

- Anterior dişler temas ettikten sonra posterior dişler temas ediyorsa ve ayrıca mandibular protrüzyon hareketi sırasında anterior dişlerde erken temas var ise mandibular ve maksilalr her iki dişte aşındırma yapabileceği gibi maksillada kesici dişlerin kesici kenarı ve palatinal yüzünden aşındırma yapılır.

- Mandibulanın lateral hareketinde çalışma tarafındaki erken temas var ise çalışma tarafındaki maksiller dişin bukkal tüberkülünden aşındırma yapılır. Lingual yüzeyde tüberküller arasında erken temas var ise mandibular dişin lingual tüberkülünde aşındırma yapılır.

- Santral okluzyon sırasında posterior dişlerde bir tarafta erken temas var iken mandibulanın lateral hareketlerinde erken temas yok ise; aşındırma maksiller dişler mandibular dişin tüberkülünün temas ettiği fossada yapılır.

- Mandibulanın lateral hareketinde denge tarafında erken temas var ise denge tarafındaki mandibular dişin bukkal tüberkülünden aşındırma yapılır.

##### Parafonksiyonel Alışkanlıkların Yönetimi

- Bruksizmin teşhisi, doğru öykü alınarak ve hastanın klinik özelliklerinin değerlendirilmesiyle de elde edilir.

- Bruksizm; elektromiyografik biofeedback fizik tedavi uygulaması, uykuyu veya anksiyete seviyesini değiştirmeyi amaçlayan ilaçlar ve maksilelr stabilizasyon için aletler kullanılarak tedavi edilebilir.

- Bruksizmin zararlı etkilerinin önlemek için bite-guard veya gece koruyucu apareyi (nightguard) adı verilen şeffaf akrilik plaklar kullanılabilir.

- Isırma apareyi hastanın dişleri için yapay bir okluzal düzey yaratır ve dişlere gelen okluzal kuvvetin şiddetini azaltır.

###### Isırma Koruyucusu (Bite Guard) - Night Guard

- Dişlerin okluzal yuzeylerini tamamen örter.

- Kullanımının rahat olması için yeterince ince olmalıdır.

- Alt ve üst her iki çene için de yapılabilir.

- Okluzyon kontrol edilmelidir.

##### Mobil Dişlerin Geçici Veya Uzun Süreli Stabilizasyonu

Splint, dişleri hareketsizleştirme veya stabilizasyon için kullanılan bir tür yöntemdir. Splintleme, okluzal kuvvetlere karşı direnci artırmak için iki veya daha fazla dişin birleştirilmesiyle elde edilen stabilizasyondur. Kısa süreli splint, geçici veya uzun süreli splint türleri mevcuttur.

**<u>Splintleme Prensipleri</u>**

- Okluzal kuvvetler mümkün olduğunca çok sayıda diş üzerine dağıtılmalıdır.

- Dişlerin migrasyonu engellenmelidir.

- Dişlerden mümkün olduğunca az madde kaldırılmalıdır.

- Yanak, dudak, dil veya dişetleri irrite edilmemelidir. 

- Hastanın etkin plak kontrolü yapmasına izin verilmelidir.

- Hasta için estetik açıdan kabul edilebilir düzeyde olmalıdır.

- Kolay hazırlanmalı ve ekonomik olmalıdır.

**<u>Splint Çeşitleri</u>**

- Paslanmaz çelik tel splintler

- Kompozit resin splintler

- Polietilen splintler (Ribbond)

- E-glass splintler (EverStick)

- Çok tabakalı fiber splintler

#### Okluzal Travma Tedavisi Tamamlandıktan Sonra Beklenen Sonuçlar

- Diş hareketliliğinin azalması veya ortadan kalkması

- Daha fazla malpozisyon olmaması

- Periodontal sağlıkla uyumlu ve estetik olarak kabul edilebilir stabil fonksiyonel fizyolojik okluzyon

- Radyografik belirli ve semptomların azaltılması veya ortadan kaldırılması

- Ağrının giderilmesi ve iyileştirilmiş hasta konforu

- Erken temasların, fremitusun ve okluzal uyumsuzlukların kaldırılması.

Okluzal tedavi, periodontal hastalığın uzun vadede ilerlemesini yavaşlatabilir ve periodontal hastalığın tedavisinde önemli bir yardımcı tedavi olarak düşünülebilir.
