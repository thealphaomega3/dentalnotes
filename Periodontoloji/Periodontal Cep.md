# Periodontal Cep

- Gingival sulkusun patolojik olarak derinleşmesidir.

- Periodontal hastalığın en önemli klinik bulgusudur.

- Sulkus derinliği histolojik olarak 0.5 mm, klinik olarak 1-3 mm arasındadır.

Dişeti kenarının koronal yönde hareketi, dişeti ataşmanının apikale konumlanması veya her ikisinin kombinasyonu şekline olabilir.

## Periodontal Ceplerin Sınıflandırılması

**<u>Gingival Cep (Pseudo cep)</u>**

Ataşman kaybı olmaksızın gingival dokunun koronal yönde büyümesi ile oluşur. Gingival sulkus, boyutu dişetinin büyümesi nedeniyle derinleşir.



**<u>Periodontal Cep</u>**

Destek periodontal yapıların yıkımı ile oluşur. Diş desteğinde azalma, hatta diş kaybı görülebilir.

- Suprabony cep: Cebin tabanı alveoler kemiğin koronalindedir.

- İnfrabony cep : Cebin tabanı alveoler kemik seviyesinin apikalindedir. Cebin lateral duvarı diş kökü ile alveoler kemik arasında seyreder.

![](/home/bt/.config/marktext/images/2022-02-25-19-25-01-image.png)

Resim : Suprabony ve infrabony cep

### Suprabony (Suprakrestal, kemik üstü) cep

- Cebin alt kısmı, alttaki alveoler kemiğin koronalindedir.

- Yan duvar sadece yumuşak dokudan oluşur.

- Kemik yıkım şekli horizontaldedir.

- İnterproksimal olarak, yatay olarak düzenlenmiş transseptal lifler bulunur. (Bunlar cebin tabanı ile alveoler kemik arasındadır.)

- Fasiyal ve lingual yüzeylerde, periodontal ligament lifleri, yatay-eğik rotayı yönde seyreder.

![](/home/bt/.config/marktext/images/2022-02-25-19-28-45-image.png)

### İnfrabony (Subkrestal, kemik içi) cep

- Cebin alt kısmı alveoler kemiğin tepesinden daha apikaldedir.

- Yan duvar hem yumuşak dokudan hem kemikten oluşur.

- Kemik yıkım şekli vertikaldir.

- İnterproksimal olarak, transeptal lifler obliktir. Yani, cebin tabanının altındaki sementumdan kemik boyunca ve bitişik dişin sementinin tepesi üzerinde uzanır.

- Fasiyal ve lingual yüzeylerde, periodontal bağ lifleri açısal düzeni takip eder.

![](/home/bt/.config/marktext/images/2022-02-25-19-31-48-image.png)

![](/home/bt/.config/marktext/images/2022-02-25-19-33-01-image.png)

**<u>Periodontal cep, dişin kaç yüzeyinde oluştuğuna göre de sınıflandırılır:</u>**

- Basit cep - Dişin bir yüzünde oluşmuştur.

- Birleşik cep (compound) - Dişin 2 veya daha fazla yüzeyinde oluşmuştur.

- Karmaşık cep (complex) - Cep spital formda olabilir, dişin bir yüzünden başlayıp apiaklden dişin diğer yüzüne doğru ilerleyebilir. Bu durum en çok furkasyon bölgesinde izlenir.

![](/home/bt/.config/marktext/images/2022-02-25-19-36-32-image.png)

**<u>Periodontal Ceplerin Klinik Görünümü</u>**

- Mavimsi kırmızı renkli

- Kalınlaşmış dişeti kenarı

- Dişeti kenarından alveoler mukozaya uzanan kırmızı vertikal hat

- Dişeti kanaması

- Süpürasyon

- Pürtüklülük kaybı

- Dişte mobilite

- Diastema oluşumu

- Lokalize ağrı

-- durumlarında periodontal cep düşünülmelidir. Periodontal cep periodontal sond ile saptanabilir.

**<u>Semptomlar</u>**

- Lokalize ağrı veya "kemiğin derinlerinden hissedilen bir ağrı"

- Genellikle ağrısızdır, ancak lokalize yayılımına neden olabilir ve yemekten sonra yavaşça ağrı ve basınç hissi azalır.

- Lokalize bölgelerde kötü bir tat

- Sıcak soğuk hassasiyeti

- Çürük olmamasına rağme çürüğe benzer bir ağrı

- O bölgede emme hissiyatının eksikliği

- Diş etlerinden gelen kaşıntı hissi

- Dişetlerini sivri bir aletle kazıma hissi

- Dişlerin gevşemesi hissi

## Periodontal cebin patogenezi

- Periodontitis gelişmesi sırasında ortaya çıkan patoloji bakteriyel saldırılara karşı dişetinin verdiği iltihabi yanıttır.

- Normal gingival sulkusun patolojik periodontal cebe dönüşümü sırasında diş plağındaki bakteriyel hücre kompozisyonlarının da değiştiği gözlenir.

- Sağlıklı dişeti kok ve düz çubuklardan oluşan az sayıda mikroorganizma ile ilişkilidir.

- Hastalıklı gingiva ise artmış spiroket ve hareketli çubuklar ile ilişkilidir.

---

Cep formasyonu gingival sulkusun bağ dokusu duvarındaki inflamatuar değişiklikler olur. İnflamatuar eksuda bağ dokusunda ve gingival liflerde dejenerasyona sebep olur. Birleşim epitelin hemen apikalindeki kollagen lifler parçalanır ve bölge inflamatuar hücrelerle ve ödemle kaplanır.

**<u>Kollagen yıkımında 2 önemli mekanizma rol oynar:</u>**

- Sağlıklı ve inflame dokulardan salınan kollagenazlar ve diğer enzimler hücre dışına çıkarak kollageni parçalar. Bu kollagenazlar fibroblastlar, PMN'ler ve makorofajlar tarafından salınır. Kollageni ve diğer matriks moleküllerini küçük peptitlere parçalayan bu enzimler matriks **<u>metalloproteinazlar</u>** olarak adlandırılır.

- Fibroblastlar sitoplazmik uzantıları ile ligament-sement birleşim bölgesinde kollagen lifleri fagosite eder. Sement matriksi içerisindeki kollagen lifleri ve sement matriksi içindeki fibrilleri fagosite eder.
  
  ---
  
  

-- Bu aşamada birleşim epitelinin apikalindeki hücreler prolifere olarak parmak şeklinde uzantılar oluşturarak kök boyunca prolifere olurlar.

-- Birleşim epitelinin apikal parçası prolifere olurken, koronal bölümü kök yüzeyinden ayrılır.

-- İnflamasyona bağlı olarak PMN lökositler sayıca artarak birleşim eptielinin koronal alanını istila ederler.

-- PMN lökositlerin oranları birleşim epitelinin %60 veya daha fazlasını kapladığında doku yapışkanlığını kaybeder ve diş yüzeyinden ayrılır.

-- Böylece cep tabanı apikale kayar, oral sulkuler epitel giderek cep eptielinin daha fazla alanını kapsamaya başlar.

-- İnflamasyon devam etmesi durumunda dişeti hacim olarak büyümeye başlar ve dişeti kenarı koronale uzanır.

-- İltihabi bağ dokusundaki lökositler ve ödem cep epiteline infiltre olarak dejenerasyon ve nekroza neden olur.

## Periodontal Cepte Klinik ve Histopatolojik Bulgular

**<u>Klinik</u>**

- Periodontal cebin dişeti duvarı klinik olarak mavimsi kırmızı renkte

- Kıvamı yumuşak

- Pürtüklü yüzey formu kaybedilmiş

- Dokuda basınçta çukurlaşma

- Dişeti duvarı sıkı ve pembe

- Cep yumuşak duvarında hafif sondlamada bile kanama (bakteri ve mikroorganizmaların dokulara invaze olmasından dolayı doku daha hassas hale gelir.)

- Sond ile dolaşıldığında cep duvarında ağrı hissiyatı

- Parmak basıncı ile cerahat akışı

**<u>Histopatolojik</u>**

- Dolaşımın bozulması

- Dişeti lifleri ve çevre doku yıkımı

- Epitelin atrofisi ve ödem

- Ödem ve dejenerasyon

- Fibrotik değişiklikler, ödem ve eksüdasyona göre daha baskın

- Vaskülaritede artış, epitelde incelme ve dejenrasyon

- Cep iç duvarında ülserasyon

- Cep iç duvarında iltihabı süpresyon

## Periodontal cebin sondalanması

Periodontal ceplerin yerini belirlemenin tek güvenilir yöntemi, her diş yüzeyi boyunca dikkatli sondalamadır. İki farklı cep derinliği bulunur:

- Biyolojik veya histolojik derinlik - dişeti kenarı iel cep tabanı arasındaki mesafe

- Klinik veya sondalama derinliği - Bir sondanın cebe girdiği mesafe

Bir sondanın penetrasyonu için kullanılan standartlaştırılmış kuvvet 25 gram'dır. 

**<u>Cep derinliğine karşı bağlantı düzeyi</u>**

- Cep derinliği - Cep tabanı ile dişeti kenarları arasındaki mesafe

- Ataşman kaybı - Mine-sement birleşimi ile cep tabanı arasındaki mesafe

![](/home/bt/.config/marktext/images/2022-02-25-20-20-43-image.png)

### Sondalama Teknikleri

- Dişlerin 6 yüzeyinden ölçülür. (Fasiyal, lingual ve mesaio/disto kombinasyonları)

- Sond, dişin dikey eksenine paralel olarak yerleştirilir ve en derin penetrasyon alanını tespit etmek için her dişin çevresinde dairesel olarak gezdirilmeli.

- Krateri tespit etmek için : Temas noktasının altında bulunan cebin en derin noktasını keşfetmek için sond hem yüz hem de dil yüzeylerinden eğik olarak yerleştirilir.

- Çok köklü dişlerde furkasyon tutulum olasılığı özel tasarlanmış sondla dikaktlice araştırılmalıdır. 

![](/home/bt/.config/marktext/images/2022-02-25-20-24-03-image.png)

## Periodontal Cebin Histopatolojisi

### Yumuşak Doku Duvarı

- Bağ dokusu ödemlidir ve yoğun olarak plazma hücresi, PMNL ve lenfosit infiltrasyonu mevcuttur.

- Subepitelyal alanda damarlarda artış ve genişleme mevcuttur.

- Bağ dokuda çeşitli derecelerde dejenerasyon, nadiren nekrotik odaklar bulunur.

- Cep tabanındaki birleşim epiteli kısalmıştır.

- Cebin lateral duvarındaki epitelde dejeneratif ve proliferatif değişiklikler gösterir.

- Epitel hücrelerinin oluşturduğu uzantı ağları bitişik iltihabi dişetine doğru yönlenir, hatta birleşim epitelinden daha apikale uzanırlar.

- Epitelde lökosit infiltrasyonu vardır ve ödem mevcuttur.

- Epitelin dejenerasyonu ve nekrozu sonucunda cep yan duvarı epitelinden ülserasyonlar oluşarak, alttaki bağ dokusu açığa çıkar ve süpürasyon başlar.

### Bakteriyel İnvasyon

- Periodontal cebin apikal ve lateral bölgesinde, epitel dokuda bakteri istilası başlar.

- Çoğunluğu gram negatif olmak üzere filamentler, çubuk ve kok formunda bakteriler, hücreler arası alanda bulunurlar.

- Bakteriler genellikle deskuame epital hücreleeri altında olmakla beraber daha derin hücreler arası alanda da bulunurlar.

- Bazen bazal membranı geçerek subepitelyal bağ dokusuna invaze oldukları bildirilmektedir. 

### Periodontal cep duvarı

50-200 mikron boyutundadır.

1. Sakin bölge (A)

2. Bakteriyel birikim bölgesi (B)

3. Lökosit alanları

4. Bakteri - lökosit etkileşim alanı (C)

5. Yoğun epitel deskuamasyon alanı (D)

6. Ülserasyon alanı

7. Kanama alanı

![](/home/bt/.config/marktext/images/2022-02-25-20-34-21-image.png)

Bakteri ve lökosit etkileşimi **<u>sonucu</u>** ülserasyonlar ve hemoraji başlar. Bu tip reaksiyonlar birikip periodontal apselere sebep olabilirler. Periodontal apselerde yoğun lökosit infiltrasyonları gözlenir.

## İyileşen bir lezyon olarak periodontal cep

- Cebin yumuşak doku duvarının durumu, yıkıcı ve yapıcı doku değişiklikleri arasındaki etkileşime bağlıdır.

- Bu olaylar arasındaki denge, cep duvarının renk, kıvam ve yüzey yapısı gibi klinik özelliklerini belirler.

- İltihabi sıvı ve hücresel eksuda baskınsa --> cep duvarının rengi mavimsi kırmızı, yumuşak, süngerimsi ve frajil olur. Aynı zamanda yüzeyi düz ve parlaktır. Klinik olarka bu tablo **<u>"ödematoz cep duvarı"</u>** olarak tanımlanır.

- Yeni oluşan bağ dokusu hücreleri ve lifleri baskınsa cep duvarı daha sıkı ve pembedir. Bu durum ise **<u>"fibrotik cep duvarı"</u>** olarak tanımlanır.

- Aynı patolojik olayın farklı ve zıt uzanımlarıdırlar. Yıkıcı ve yapıcı olayların gidişatına göre sürekli değişim gösterebilriler.

### Periodontal Cebin İçeriği

- Mikroorganizma artıkları

- Mikroorganizma ürünleri (endotoksin, enzim)

- Dişeti sıvısı

- Besin artıkları

- Lökositler ve artıkları

- Deskuame epitel hücreleri

- Müsin

### Periodontal Cebin Diş Duvarının Mikrotopografisi

- Cep derinleşirken, kollagen liflerin semente bağlandığı bölgede yıkıma uğraması sonucu sement ağız ortamına açılır.

- Sharpey liflerinin kollagen kalıntıları dejenere olarak bakteri penetrasyonu için uygun bir alan oluştururlar.

- Bakteriler semento-dentinal bölgeye kadar, hatta dentin tübüllerine de penetre olabilir.

- Bakteri penetrasyonu sement yüzeyinde parçalanmalara ve yıkıma neden olarak nekrotik sement alanlarını oluşturur.

- Bakteri endotoksinleri penetre olduğu kök yüzeyine fibroblastların yeniden yapışmasını engeller.

#### Periodontal Cebin Diş Duvarındaki Diğer Değişiklikler

Kök yüzeyi cebin duvarını oluşturur. Periodontal ataşman kaybı sonucu ağız ortamına maruz kalan kök yüzeyi aşağıdaki değişikliklere uğrar:

- Yapısal değişiklikler

- Kimyasal değişiklikler

- Sitotoksik değişiklikler

##### Yapısal Değişiklikler

- Periodontal cep nedeniyle kök yüzeyi ağız ortamına açılır.

- Sement ile salya arasındaki mineral değişimi ile sementte mineralizasyon oranı artar.

- Hastalıklı kök yüzeyinde Ca, Mg, P ve florit gibi minerallerin miktarı artmıştır.

- Hipermineralizasyon bölgeleri oluşuır.

- Kök yüzeyi ağız sıvılarına ve bakteri plağına maruz kalır.

- Sharpey liflerinin yıkımı ile sement yumuşar ve yüzeyinde kavite oluışumu gözlenir.

- Demineralizasyon alanları oluşur. (Hipermineralize ve demineralize alanlar birlikte oluşur?)

- Kök çürükleri oluşur. (Çoğunlukla plak ile örtülmüş sarımsı veya açık kahverengi rengindedir.)

- Kök yüzeyi çürüklerinde baskın mo. *Actinomyces viscosus*'tur.

- Kök yüzeyi çürükleri ağrıya neden olmayabilir. Ancak muayene sonucunda defekt farkedilir ve bölge sondalandığında ağrı hissedilebilir.

##### Kimyasal Değişiklikler

- Tükürüğe maruz kalan sement kalsiyum, fosfor, magnesium ve florürü emebilir.

- Kök yüzeyinin artan mineral içeriği sementin kimyasal birleşimini değiştirerek diş çürüklerine karşı dirençli hale getirir.

##### Sitotoksik değişiklikler

- Periodontal olarak tutulan sementin histolojik çalışmalarında, sementte bakteri ve endotoksinlerinin varlığını göstermiştir.

## Periodontal Cepte Diş Duvarının Yüzey Morfolojisi

1. Diştaşı ile kaplanmış sement yüzeyi

2. Yapışık plak : Diştaşı yüzeyini kaplamış ve diş taşından itibaren apikale doğru 100-500 mikron uzamaktadır.

3. Yapışık olmamış plak alanı : Yapışık plağı çevreler ve onun apikaline uzanır.

4. Birleşim epitel alanı : Birleşim epitelinin dişe atake olduğu alandır. Normal sulkusta 500 mikron olan bu alan periodontal cepte 100 mikrona kadar azalır.

5. Birleşim epitelinin apikal bölgesi : Bağ dokusu liflerinin kısmen yıkıma uğradığı alandır.

![](/home/bt/.config/marktext/images/2022-02-25-21-06-01-image.png)

## Periodontal Hastalık Aktivitesi

- Eskiden ataçman kaybının yavaş fakat sürekli bir olay olduğu düşünülmekteydi, fakat günümüzde periodontal hastalıkta şiddetli ve sessiz dönemleri bulunmaktadır. Buna periodontal hastalık aktivitesi denir.

- Sessizlik dönemleri, bağ dokusu ataçmanı ve kemik kaybının çok az veya hiç olmaması ve iltihabi cevabın azalması ile karakterizedir.

- Aktif dönemler günler, aylar sürer ve gram negatif, hareketli ve anaerob bakteriler hakimdir;, kemik bağ dokusunda ataçman kaybı oluşur, cep genişler.

- Aktif dönemlerde klinik olarak spontan veya sondalamada kanama ve gingival eksudada artış vardır.

- Gram pozitif bakterilerin prolifere olduğu, daha stabil olan sessizlik veya remisyon dönemleri takip eder.

### Periodontal Cep ve Pulpal Değişiklikler

Periodontal cepte oluşan enfeksiyonun yayılımı bazı durumlarda pulpada da patolojik değişikliklere neden olur. Periodontal hastalığın pulpayı etkilemesi lateral kanallar yolu ile oluşur. Apikal foramen veya periodontal ligamente yayılan enfeksiyon bu kanallar sayesinde pulpaya ulaşabilir. Ağrı semptomları ortaya çıkabilir veya restoratif girişimlere karşı pulpa cevabı olumsuz yönde etkilenir.

### Ataşman Kaybı ve Kemik Kaybının Cep Derinliği ile İlişkisi

Cep oluşumu gingival ataşman kaybına ve kök yüzeyinin açığa çıkmasına neden olur. Genellikle ataşman kaybının şiddeti cep derinliği ile bağlantılıdır.

Çünkü cep derinliği, cep tabanı ile gingival marjin arasındaki mesafe iken, ataşman kaybının derecesi cep tabanının kök yüzeyindeki yerleşimine bağlıdır.

Aynı derinlikteki ceplerde farklı miktarda ataşman kaybı veya aynı miktarda ataşman kaybının olduğu durumlarda farklı cep derinlikleri olabilir.

## İnflamasyonun Yayılım Yolları

- Dişetinden alveol kemiğine

- Alveolden periodontal membrana veya periodontal membrandan alveol kemiğine

- Dişetinden periodontal membrana yayılım gösterebilir.  

---

- Gingival enflamasyonun zayıflamış doku içerisinde, kollagen lif bantları arasında ve damar yollarını takip ederek kemiğe ulaşır.

- İnterproksimal bölgede damarların girdiği kanallardan kemiğe girer ve damar yolunu takip eder.

<u>Daha az sıklıkla</u>

- Gingivadan direkt periodontal ligamente ve oradan da interdental septuma geçer.

- Fasiyal ve lingual bölgede enflamasyon dış yüzeydeki periosta yayılır, buradan da akan damarlarının kanalları yoluyla kemik iliğine ilerler.

![](/home/bt/.config/marktext/images/2022-02-26-00-55-31-image.png)

## Periodontal Hastalıkta Kemik Formasyonu

- Aktif kemik rezorpsiyonu bölgesine komşu alanda kemik formasyonu mevcuttur: İnflamasyondan uzakta kemik trabekülleri yüzeyinde oluşur. (buttressing bone formation)

- İnflamasyona cevap olarak oluşan kemik formasyonu, tedavi sonucunda da beklenen bir durumdur.

![](/home/bt/.config/marktext/images/2022-02-26-00-58-22-image.png)

## Kemik Deformiteleri

### Vertikal veya anguler defektler

- İnfrabony cep oluşumu ile birliktedir.

- 1 duvarlı, 2 duvarlı, 3 duvarlı veya kombine olabilir.

![](/home/bt/.config/marktext/images/2022-02-26-01-01-18-image.png)

 








