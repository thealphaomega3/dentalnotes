# Kemik Kaybı ve Kemik Yıkım Paternleri

**<u>Periodontitis:</u>** Periodontal hastalıklar; özellikle periodontitisler yıkıcı iltihabi proçesler sonucunda, diş destek dokularının etkilendiği, alveol kemiğinin rezorbe olduğu, periodontal ceplerin ve sonuçta diş kayıplarının oluştuğu, aktif ve pasif dönemlerle karakterize enfeksiyöz bir hastalıklardır.

**<u>Kemik Remodellinginde Temel Prensipler ve Son Konseptler</u>**

Çok uzun süredir bağımsız olarak oluşabilmelerine rağme nkemik yapım ve yıkımının eşleşmiş bir süreç olduğu kabul edilmiştir.

Bu eşleşme süresince osteoklastlar bir alanı rezorbe eder ve osteoblastlar sinyaller aracılığıyla bölgeye gelip kemik oluştururlar. Eşleşme işlemi, ortadan kaldırılan kemik miktarı ile daha sonraki kemik yapım fazında yığılan kemik miktarının eş seviyelerde olmalarını sağlar.

Temel multisellüler bir birim için rezorptif faz 3-4 haftalık bir süreçte oluşur, ancak formatif faz 3-4 aylık bir süreçte oluşur.

![](/home/bt/.config/marktext/images/2022-02-26-01-13-56-image.png)

**<u>Kemik remodelasyon siklusu:</u>** Preosteoklastlar rezorbsiyon bölgesinde toplanırlar ve aktif osteoklastlara farklılaşırlar. Rezorbsiyon çukurları oluşur. Aktif rezorbsiyon periyodu sonrası yüzeye mononükleer hücreler gelir. Bu hücrelerle eş zamanlı olarak da preosteoblastlar toplanır ve aktif matriks salgılayan hücrelere farklılaşır ve kemik oluşur. Bazı osteoblastlar matriks içinde kalır ve osteosit adını alır.

---

Rezorptif ve formatif fazlar arasında reversal faz adı verilen bir periyot vardır. Reversal faz süresince hücreler rezorpsiyon lakününde inaktiftir. Erişkin iskeletinin herhangi bir zamanında bir milyondan fazla BMU içerdiği tahmin edilmektedir.

Trabeküler kemikte oluşma oranı kortikal kemikten yaklaşık 5 kat fazladır. Net sonuç, 1 yılda iskeletin %10'unun değiştiğidir. Trabeküler kemik turnover koşullarına daha duyarlıdır.

--> Bu durum ise sistemik iskelet hastalıklarının oral kavite kemiklerine etkisi düşünüldüğünde önemlidir çünkü çene kemikleri vertebral ya da diğer kemiklerin çoğuna oranla daha çok kortikal kemik oranına sahiptir.

![](/home/bt/.config/marktext/images/2022-02-26-01-22-25-image.png)

Periodontal hastalık sonucunda kemiğin hacminde ve morfolojisinde oluşan değişiklikler sonucunda uyum birçok yönden bozulabilir.

- Periodontitis daima gingivitisi takiben ortaya çıkar ama tüm gingivitisler periodontitise dönüşmez.

- Bazı gingivitis vakaları hiçbir zaman ilerleyip periodontitis fazına geçmezken, bazıları kısa bir gingivitisi takiben hızlı bir şekilde ilerleyip periodontitise dönüşür.

- Gingivitisten periodontitise dönüşüm bakteriyel plağın birleşimindeki değişikliklerle ilgilidir. İlerlemiş vakalarda hareketli mikroorganizmalar ile spiroketlerin sayısı artarken kok ve düz çomaklar azalır. **<u>!!!!</u>**

Lezyonun şiddetinin artmasıyla iltihabi infiltrasyona uğramış bağ dokusunun hücresel bileşimi de değişdir. Birinci devre gingivitiste fibroblast ve lenfositlerin çoğunlukta olduğu tablo, devre ilerledikçe plazma ve blast hücrelerinin artışına dönüşür.

## Gingival İnflamasyonun Yayılım Yolları

Gingival inflamasyon kollagen fibril demetleri ve kan damarlarını takip ederek gevşek bağ dokusunu aşıp alveoler kemiğe ulaşır. Yayılan inflamasyonun takip ettiği yol periodontal hastalıktaki kemik yıkılım şekillerini belirlemesi açısından önemlidir.

![](/home/bt/.config/marktext/images/2022-02-26-02-15-11-image.png)

**<u>İnterproksimalde:</u>**

İnflamasyon gevşek bağ dokusu içinde, kan damarlarının çevresinde transseptal fibrilleri geçerek kemiğe ulaşır ve orada da yine kan damarlarını izleyerek interdental septum kretini perfore eder. 

İltihabın kemiğe girdiği bölge damar kanallarının bulunduğu yere bağlıdır. Bu kretin tepesinden veya yan tarafından olabilir veyahut kemiğe birden fazla kanaldan ulaşabilir.

Kemik iliğine ulaştıktan sonra tekrar periodontal ligamente dönebilir. Seyrek olarak da iltihap dişetinden direkt olarak periodontal ligamente, oradan da interdental septuma ulaşır.

**<u>Fasiyal ve Lingualde:</u>**

Dişetinden yayılan iltihap kemiğin periostal yüzeyini izleyip, damar kanalları yoluyla dış korteksi penetre eder.

İltihap dişetinden kemiğe geçerken iltihabi hücreler ve ödem dolayısıyla transseptal fibrilleri harap eder. Fakat yeniden yapılan fibriller nedeniyle ileri kemik yıkımı olan vakalarda bile interdental septum üzerinden transseptal fibriller bulunur.

Cerrahi işlem sırasında bu yoğun transseptal fibrillerin klinik önemi vardır. Superfisiyal granülasyon dokuları temizlendikten sonra kemiğin üzeri bu güçlü dokuyla örtülür.

![](/home/bt/.config/marktext/images/2022-02-26-02-23-16-image.png)

**<u>Oklüzal Travmanın Etkisi</u>**

Glickman ve Smulow'a göre oklüzal travmada iltihabi eksuda normal yoldan değil, transseptal fibriller arasından direkt olarak periodontal ligamente ulaşır.

Diğer araştırıcılar bu görüşü desteklemediler. Oklüzal travma sonucu ortaya aşırı basınç, transseptal fibrillerin düzenini değiştirerek horizontal pozisyondan eğik duruma geçirir. Sıkışma, dejenerasyon ve yeniden yapılanma sonucunda fibrillerin dişe dik yönde olması gerekirken pozisyonları paralelleşir.

![Pin on A NBDE PART 1](https://external-content.duckduckgo.com/iu/?u=https%3A%2F%2Fi.pinimg.com%2Foriginals%2Fc9%2Fbe%2F2b%2Fc9be2befcc2e9c28200aed8d47425de7.jpg&f=1&nofb=1)

Resim  : Çeşit çeşit fibriller

Aşırı gerilimde de aynı yollar geçerlidir. Gerilim, periodontal ligament demetlerini dağıtıp parçalayarak inflamasyonun periodontal ligament aralığında ilerlemesini önleyen bariyeri yıkar.

![](/home/bt/.config/marktext/images/2022-02-26-02-30-05-image.png)

**<u>Periodontal Ligamentte İnflamasyonun Klinik Yönü</u>**

İltihap ister dişeti yoluyla, isterde, direkt olarak alveoler kemik yoluyla periodontal ligamente ulaşsın, sonuçta diş mobilitesine ve ağrıya neden olacaktır.

<u>Diş mobilitesi:</u> İltihabi eksuda temel fibrilleri harap edip, kök ile kemik arasındaki devamlılığı bozarak dişin desteğinin azalmasına neden olur.

<u>Ağrı:</u> Periodontal ligamentteki inflamasyon genellikle kronik ve asemptomatiktir. Ama üzerinde ilaveten akut inflamasyon eklenirse bir miktar ağrıya neden olabilir.

**<u>Periodontal Hastalıkta Kemik Yıkımının İmmün Mekanizması</u>**

Alveoler kemiğin fizyolojik dengesi; normalde lokal ve sistemik etkenlerle regüle edilen kemik yapımı ve yıkımı arasında bir denge bulunmaktadır.

Fizyolojik Kemik Dengesi Aşağıdaki Durumlarda Bozulur:

- Normal veya artmış formasyondan daha hızlı rezorbsiyon (yapım normal yıkım fazla)

- Azalan formasyona karşı normal rezorbsiyon

- Formasyon hızının azalmasıyla birlikte rezorbsiyonun da artması

**<u>Aşağıdaki Teorilere Rağmen Yıkım Periyodunun Başlamasına Neden Olan Faktörler Henüz Tam Olarak Açığa Kavuşamamıştır</u>**

- Akut iltihabi reaksiyonla hızlı kemik kaybına yol açan yıkıcı aktivite patlaması

- T lenfositlerin baskın olduğu lezyonda B lenfositlerin baskın hale gelmesiyle yıkıcı aktivitenin patlaması

- Yıkım periyotları, gram negatif, hareketli, anaerobik mikroflorayla ortaya çıkarlarken; remisyon periyotlarında yoğun hareketsiz gram pozitif flora gözlenir.

- Bir veya çok sayıda bakteri tipi özellikle actinomyces actinomycetemcomitans tarafından dokunun invazyonu ve bunu takiben konak yanıtının atakları kontrol etmesi

**<u>Kemik Yıkım Mekanizmaları</u>**

Periodontal hastalıkta kemik yıkımına neden olan faktörler tam olarak açığıa çıkmamıştır. Fakat Hausman plak ürünlerinin kemik yıkımında izlediği olası yolları şu şekilde sıralamıştır:

- Plak ürünlerinin kemik prekürsörlerine direkt etkileriyle osteoklastlara farklılaşması

- Plak ürünlerinin direk nonselüler mekanizmayla kemiği yıkması

- Plak ürünlerinin gingival hücreleri stimüle etmesiyle kemik prekürsör hücrelerini osteoklastlara dönüştürecek mediyatörlerin salınımına neden olması

- Plak ürünlerinin gingival hücreleri etkileyerek kemik yıkımında kofaktör rolü oynayan ajanları ortaya çıkarması

- Plak ürünlerinin gingival hücreleri etkileyerek, osteoklastlar olmaksınız kimyasal yolla kemiği yıkan ajanları ortaya çıkarması

![](/home/bt/.config/marktext/images/2022-02-26-03-04-51-image.png)

## Osteoklastlar

- Osteoklastlar hematopoetik hücrelerden köken alırlar ve alana kan desteği aracılığıyla gelirler.

- Tartrat dirençli asit fosfataz (TRAP) enzimi salınımıyla ve her hücrede 3 ya da daha fazla çekirdek bulunmasıyla tanımlanırlar.

- Dalgalı görünüm membrana sahiptirler.

- Rezorptif kemik çevresindeki pH'ı ve hidrojen iyon konsantrasyonunu düzenleyen proton pompası kullanırlar.

- Osteoklast gelişimi, yardımcı hücreler, kemik iliği , stroma hücreleri ve osteoblastların varlığına bağlıdır. Son zamanlarda lenfositlerin de osteoklast üretimini desteklediği gösterilmiştir.

Aktif osteoklastlar, morfolojik ve fonksiyonel olarak polarize hücrelerdir; bir kutupları kemik matriksine bakar ve sekresyonların bir çoğu buraya hedeflenir, diğer kutup bölgesel mikroçevre içindeki yumuşak dokulara bakar (kemik iliği veya periostiyum) ve çoğunlukla düzenleyici fonksiyonları sağlar.

50-100 mikrometre boyunda olup, proteinlerin biyosentezi ve sekresyonuna odaklanmış çok gelişmiş golgi aparatlarına sahiptirler.

---

**Osteoklastogenezi** destekleyen ve gerekli olduğu bilinen 2 molekül vardır. Bunlar; makrofaj koloni stimülan faktör **<u>(M-CSF veya CSF-1)</u>** ve nükleer faktör kappa B ligandın reseptör aktivatörü **<u>(RANKL)</u>**.

**<u>NOT</u>**

Osteoklastların aktivitesi indüklendikten sonra, ilk kemik kaybı marjinal kemik ve bifurkasyon bölgesinde olur.

---

Prostaglandin E2 (PGE2) cAMP sentezini artırır. cAMP'de aynı zamanda iyi bir IL-1beta uyarıcısıdır. Ortamda daha fazla IL-1 daha fazla PGE2 demektir. Bu moleküller fibroblast yüzeyine tutunarak osteoklastlara dönüşümü artırır.

---> Bu olaya bir katkı da **<u>Kallikrein'den</u>** gelir. Serin proteaz ailesinin alt grubu olan bir proteindir. Periodontal hastalık sırasında IL-2, IL-6 gibi sitokinlerle doku konsanstrasyonu artar. Dokuda biriken kallikrein fibroblastların osteoklastlara dönüşmesini artırır.

---> Periodontal yıkımın en kuvvetli tetikleyicisi Bradikinin'dir. Bradikinin kemik hücresi üzerinde bulunan iki farklı reseptörden (B1 ve B2) B2 reseptörüne tutunur. Bu tutunmayla birlikte rezorpsiyon başlar. Bradikinin ilave edilen izole kemik preperatlarında kemik rezorpsiyonu dakikalar içinde başlar. Prostaglandin ilave edildiğinde ise 12 saat sonra başladığı görülür. 

- Kortizol, non-steroidal antiinflamatuar ilaç (NSAID), tetrasiklinler B1 ve B2 reseptörünü aynı anda duyarsızlaştırır.

- Prostaglandinlerin sentezi de NSAID tarafıdnan engellenebilir.

- Bu bilgi, periodontal kemik kaybı olan hastaya bu ilaçların rutin olarak verilmesini gerektirmez.

Periodontal kemik yıkımının başka iki yolu da:

- Makrofajlardan salınan kinin

- Lenfositlerden gelen OAF (Osteoklast aktive edici faktör). OAF, IL-1 varlığı yoksa etkisizdir.

**<u>Periodontal Hastalık Patogenez Modeli</u>**

- Bu model bakteriyel etyoloji, konak cevabı ve hastalığın gidişatını etkileyen noktaları açıklamaya çalışmaktadır.

- Modele göre, hasta potansiyel patojenlerle karşılaşmaz ise periodontitis gelişmemektedir.

- Hastanın ağız hijyeni kötü ise gingivitis gelişir, fakat normalde periodontitise dönüşmez.

- Periodontitise dönüşüm için mikroorganizma nötrofil fonksiyonlarını engelleyecek virulansa sahip olmalı veya hastada nötrofil disfonksiyonu bulunmalıdır.

--> Konak hızlı bir şekilde yeteri kadar koruyucu antikor cevabı verirse bakteriyel atak belirli bir düzeyde tutulur. Hastalık hafif ve sınırlı kalır. Antikor cevabı başarısız olursa, bakteri proliferasyonu artar ve monositik/ T hücresi savunma hattı motive olur. Monositik T hücresi cevabındaki farklılıklar hastalığın şiddetindeki değişikliklerden sorumludur. Konak immün cevabı genlerle düzenlenmektedir ve bireyin genetik çevresel faktörleri monositik / T hücresi cevabının hiperinflamatuar olup olmamasını belirler.

**<u>Kemik Rezorbsiyon Meadiyatörleri</u>**

![](/home/bt/.config/marktext/images/2022-02-26-20-51-45-image.png)

![](/home/bt/.config/marktext/images/2022-02-26-20-53-56-image.png)

Resim : İnfodump

## Periodontal Hastalıkte Kemik Morfolojisini Belirleyen Faktörler

**Alveoler kemikteki normal değişimler**

Normal morfolojik yapı periodontal kemik harabiyetinin topografyasını da belirler.

- Dişler arasındaki kemiğin (interdental septum) kalınlığı, genişliği ve kretal açılanması

- Fasiyal ve lingual yüzlerdeki alveol kemiğinin kalınlığı

- Fenestrasyon ve/veya dehissenslerin bulunması

- Dişlerin dizilimi

- Kök ve gövde anatomisi

- Alveol kemiği içinde kökün pozisyonu

- Diğer kök yüzeyi ile olan yakınlık

**Ekzostoslar**

Çeşitli büyüklük ve şekillerdeki aşırı kemik büyümeleridir. İnsan iskeletlerinde yapılan bir çalışmada %40 oranında palatinal eksositoza rastlanılmıştır. Bunlar; küçük veya büüyk nodüller, keskin kenarlar, dikensi çıkıntılar veya bunların kombinasyonu şeklinde oluşabilir.

**Oklüzal Travma**

Oklüzal travma da kemik deformitelerinin boyutlarını ve şekillerinin etkileyebilir. Alveoler kemik marjinini kalınlaştırabilir veya "buttressing bone" formasyonuna yol açabilir.

**Butressing Kemik Oluşumu**

Aktif rezorbsiyon bölgelerde komşu alanlarda, trabeküllerin yüzeyleri boyunca kalan kemiği desteklemek amacıyla yeni kemik oluşmaya başlar. Bu tür bir oluşum çene kemiği içerisinde ise "central butressing bone formation" adını alır. Kemiğin dış yüzünde ise "peripheral butressing bone formation" denir.

**Food Impaction**

Dişler arası kontaktın olmaması veya anormal olması durumlarında çiğneme sırasında yiyecekler dişeti cebine basınçla akar ve irritasyona neden olur. Böylece interdental kemik yıkıma uğrayabilir. Oluşan defektler sonucunda dışbükey şekilli interdental kemik tersine, içbükey hale dönebilir.

**Agresif Periodontitis**

Birinci molarlar çevresinde oluşan bu hastalığa özgü vertikal veya açısal kemik kaybı oluşur. Daha sonraki bölümlerden birisinde işlenecek bu lokalize kemik kaybı şeklinin nedeni henüz tam olarak bilinmemektedir.

## Periodontal Hastalıkta Kemik Yıkım Paternleri

Periodontal hastalık, kemiğin yüksekliğinde yaptığı değişikliklerin yanı sıra, morfolojisinde de değişikliklere neden olur: Etkili bir tanı ve tedavi için bunların doğasını ve patogenezini bilmek son derece önemlidir.

### Kemik Defektleri

Periodontal hastalık sonucunda çeşitli tipte kemik deformiteleri oluşabilir. Doğru olarak tanı koyabilmek için radyografilerin yanında dikkatli bir klinik sondalamada gereklidir. Oluşan kemik kaybının topografisini bizzat kemiğin kendisi belirler.

![](/home/bt/.config/marktext/images/2022-02-26-21-06-28-image.png)

**<u>Horizontal Kemik Kaybı</u>**

- Özellikle anterior dişleri çevreleyen kemik çok ince olduğunda görülür.

- En yaygın tiptir.

- Alveoler kemiğin marjini sağlıklı durumdakine paralel olarak apikalde konumlanmıştır.

- Kemiğin yüksekliği azalmıştır ama marjinler dişin köküne dik seyretmeye devam eder.

- Dişin her tarafı aynı derece etkilenmemiştir.

- Fasiyal ve lingual kemik yüzeyleri ile interdental septa etkilenir. 

**<u>Vertikal Kemik Kaybı</u>**

- Dişin köküne göre bir açılanma yaparak oblik şekilde oluşmuş defektlerdir. 

- Üst posteriorda dişler arasındaki kemik yeterince kalın olduğundan bu bölgelerde açılı vertikal kemik kayıpları ortaya çıkabilir.

#### Defekt Tipleri

- Kemik üstü defektler 

- Kemik altı defektler

- İnterradiküler defektler (furka defektleri)

##### Kemik Üstü Defektler

Cep tabanının alveoler kemik seviyesinin üzerinde olduğu defektlerdir. (horizontal defektler)

##### Kemik Altı Defektler

Cep tabanının kemik seviyesnin altında olduğu kemik altı defektler, ikiye ayrılırlar:

- Kemik içi defektler (vertikal defektler)

- Kraterler

Kemik içi defektlerde, defektin kemik altında kalan kısmının **<u>bir dişle ilişkisi</u>** var iken; krater şeklindeki defektlerde komşu **<u>iki dişin</u>** kökleri, ortak olarak benzer şekilde etkilenmiştir.

Kemikiçi defektler sağlam kalan kemik duvarı sayısına, defektin genişliğine ve diş etrafındaki topografik yayılımlarına göre sınıflandırılırlar.

Duvar sayıları defektleri bir, iki ve üç duvarlı olarak sınıflandırmaya yetse de kemikiçi defektlerde sıklıkla karmaşık bir anatomi gözlenmektedir.

Burada dişin kendisi rejenerasyona olumlu bir katkı yapmadığından duvar sayısına dahil edilmez. Söz konusu olan sağlam kalmış ve rejenerasyon sağlayıcı komponentleri barındıran kemik duvarı sayısıdır. **<u>!!!</u>**

###### Bir Duvarlı

- Defekt tek bir kemik duvarı tarafından çevrelenmektedir.

- Genellikle fasiyal ve palatinal/lingual tarafta defekti çevreleyen kemik duvarı bulunmamakta, dişin meziyalinde veya distalinde yer almaktadır.

- Bu durum sanki iki diş arasında alveoler septumun yarısı kaybedilmiş izlenimi verir. Bu nedenle hemisapta olarak da adlandırılır.

- Rejeneratif tedaviye elverişli olmaması nedeniyle genellikle rezektif tekniklerle tedavi edilmeye çalışılır.

![](/home/bt/.config/marktext/images/2022-02-26-21-22-21-image.png)

###### İki Duvarlı

- Defekt iki kemik duvarı tarafından çevrilir.

- Tek duvarlı defektten farklı olarak bukkal veya palatal/lingual kısımda da kemik duvarı mevcuttur.

![](/home/bt/.config/marktext/images/2022-02-26-21-23-59-image.png)

###### Krater

- Dişler arasındaki mesafe kısa olduğundan ya da aynı interproksimal alana bakan her iki kökü de ilgilendiren bir kemik yıkımı olduğundan interproksimal kemik tamamen yıkılarak fasiyal ve lingual duvarların dışındaki kemik rezorbe olmaktadır.

- Bu tip defektlerin meziyal ve distal duvarlarını iki komşu dişin kök yüzeyleri oluşturur.

- Bu tip defektler interproksimal krater olarak adlandırılırlar. Periodontal hastalıkta görülen en yaygın veritkal tip kemik kaybıdır.

![](/home/bt/.config/marktext/images/2022-02-26-21-26-15-image.png)

###### Üç Duvarlı

- Defektin bir tarafında etkilenmiş diş yüzeyi bulunurken, diğer tarafları tamamen kemik duvarıyla çevrilmiştir. Rejeneratif tedaviye son derece elverişlidirler.

![](/home/bt/.config/marktext/images/2022-02-26-21-27-42-image.png)

###### Kombine

- Defektlerin büyük çoğunluğu yukarıdaki sınıflamaya tam olarak uymamaktadır. Daha çok bunların kombinasyonu şeklinde gözlenir.

Örnek olarak;

---> Tabanında 3 duvarlı bir defekt kuronale doğru iki, en kuronalde ise tek duvarlı halde bulunabilmektedir.

![](/home/bt/.config/marktext/images/2022-02-26-21-29-20-image.png)

Resim : Örnek

###### Dairesel (circumferential)

- Şiddetli oklüzal problemlere bağlı olarak gelişen, dişin farklı yüzeylerindeki defektlerin genişleyerek birleşmesi ve dişin etrafını hendek gibi kuşatmasıyla oluşan bir kemik defekti türüdür.

- Genellikle sorunlu implantların çevresinde rastlanmaktadır. Doğal dişin etrafında oluşmuşsa prognozu implantlardakine oranla çok daha kötü olduğu görülmektedir.

**<u>NOT: Defektin Yeni Kemikle Dolma Potansiyeli</u>**

- 3 duvarlı > 2 duvarlı > 1 duvarlı

- Derin - dar > derin - geniş

- Kalın duvarlı > Ince duvarlı
