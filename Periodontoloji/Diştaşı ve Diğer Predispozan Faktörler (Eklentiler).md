# Diştaşı ve Diğer Predispozan Faktörler (Eklentiler)

- Kazanılmış Pellikıl
- Materia Alba
- Mikrobiyal Dental Plak
- Diştaşı

**<u>Kazanılmış Pellikıl:</u>**

Salya glikoproteinlerinden oluşur. Diş sürdükten sonra oluşan, homojen, membranöz, hücre içermeyen bir film tabakasıdır. Diştaşı-diş, plak-diş arasında izlenir.

Ayrıca; ağızda apareyler üzerinde yumuşak dokuda bulunur ve sindirim sisteminin de benzer bir yapıyla kaplı olduğu izlenir.

**<u>Materia Alba:</u>**

Mikroorganizmalar, lökositler ve ölü epitel hücrelerinden oluşan organize olmayan, diş yüzeyine, dişetine ve plağa gevşekçe tutunan yapıdır. Bakterilerin üst üste binmiş görüntüsü vardır. Su spreyiyle uzaklaştırılabilir. Mikroorganizmalar, lökositler, ölü epitel hücreleri ve salya glikoproteinlerinden oluşur.

![image-20211116174052315](/home/bt/.config/Typora/typora-user-images/image-20211116174052315.png)

![image-20211116174121545](/home/bt/.config/Typora/typora-user-images/image-20211116174121545.png)

Resim 1.1 ve Resim 1.2 : Materia Alba

**<u>Diştaşı (calculus)</u>**

Mineralize olan, dişe sıkıca tutunan plaktır. MDP'ın matriksi ve mikroorganizmalar kalsifiye olmuştur, ancak diştaşının oral kaviteye bakan yüzünde canlı hücreler görmek mümkündür.

**<u>Mikrobiyal Dental Plak</u>**

Dişler üzerindeki bakteriyel birikimdir.

![image-20211116174316467](/home/bt/.config/Typora/typora-user-images/image-20211116174316467.png)

Resim 1.3 : Mikrobiyal dental plak ve tartar (calculus)

**<u>NOT:</u>** Periodontal hastalıkların primer etiyolojik faktörü bakteriyel dental plaktır.

## Kazanılmış Pellikıl

(1943) Manley, abraziv olmayan diş macunu kullananlarda, düzenli olmayan, polisajla çıkan kahverengi film tabakası olduğunu görmüş ve bu tabakaya kazanılmış pellikıl adını vermiştir. Bazı yazarlar bunu dişler üzerindeki renklenme olarak da tanımlar.

**Elektron mikroskobunda;** Hücresiz, afibriller, homojen ve yüzeye sıkıca bağlı olduğu görülür. Polisajla diş yüzeylerinden uzaklaştırılabilir.

![image-20211116175159623](/home/bt/.config/Typora/typora-user-images/image-20211116175159623.png)

**<u>Kaynağını;</u>**

- Supragingival bölgede ---> tükürükten,
- Subgingival bölgede ---> DOS'ndan alır

![Periodontium.svg](https://upload.wikimedia.org/wikipedia/commons/thumb/9/92/Periodontium.svg/800px-Periodontium.svg.png)

Resim 1.4 : Gingival sulcus (G)

Tükürük müsinleri pellikülün yapısına katılan önemli moleküllerdir. Diş yüzeylerine kayganlık vererek aşınmalarını azaltırlar ve yüzeyin kuruyup abrazyona uğramasını önlerler.

### Pellikül oluşum teorileri

#### Asit presipitasyon teorisi

Diş yüzeyine oturan ilk mikroorganizmaların ürettiği asitler salyanın glikoproteinlerini çökmeye uğratmakta ve pellikülü oluşturmaktadır. Teorinin zayıf yönleri;

- Pellikıl mikroorganizmalar gelmeden önce oluşmaktadır.
- İn vivo ve in vitro şartlarda mikroorganizma yokluğunda pellikıl oluşabilmektedir.
- Diş yüzeyindeki pH salya glikoproteinlerini presipite etmek (çökelme) için yetersizdir.

#### Enzimatik aktivite teorisi

Salya glikoproteinlerinin içinde bulunan sialik asit molekülünün pH'ında değişiklik yaparak glikoproteinlerin çözünürlüğünü artırır. Mikroorganizmaların ürettiği neuromidaz enzimi glikoproteinin çökelme eğilimini artırmaktadır.

Bu teori tam olarak ispatlanamamıştır.

#### Selektif adsorbsiyon teorisi

Ericsson;

"Sialik asitten zengin salya glikoproteinlerinin hidroksiapatit kristallerince adsorbe edildiğini göstermiştir"

Hay;

"Glikoproteinlerle pellikıl içeriği benzerdir."

![image-20211116181052909](/home/bt/.config/Typora/typora-user-images/image-20211116181052909.png)

Resim 1.5 : Pellikıl oluşumu

### Pellikıl fonksiyonu

Fonksiyonu net olarak gösterilmese de, varsayılan fonksiyonlar sayılabilir;

- Mine yüzeyinin asitlere direncini artırır.
- Çürük kavitesini doldurarak lezyonun iyileşmesine katkıda bulunabilir.
- Yumuşak dokuya bakterinin direkt etki göstermesini engeller.

## Mikrobiyal Dental Plak (MDP)

MDP ve materia alba arasındaki fark; eklentinin yüzeye tutunma gücüne göre belirlenir. Yumuşak eklenti;

- Su spreyi ile uzaklaştırılıyorsa materia alba
- Su spreyi ile uzaklaştırılamıyorsa MDP

Mikrobiyal dental plak tüm periodontal hastalıkların %85'inden fazlasının primer etyolojik faktörünü teşkil eder.

Dental plağın yapısı: Fazlasıyla bekteri içerir. Oral kavitede 500'ün üzerinde bakteri türü bulunur. Plak içerisinde de var olan ve tanımlanamayan çok sayıda tür bulunmaktadır.

Supragingival plak: Dişeti kenarında sarımsı, beyaz tabaka şeklindedir.

Subgingival plak: Gingival sulkus ve periodontal cep içinde lokalizedir.

![image-20211116181628239](/home/bt/.config/Typora/typora-user-images/image-20211116181628239.png)

Resim 1.5 : Supragingival ve subgingival tanımlamaları

#### Supragingival Plak

Pellikıla ilk tutunan kok formunda bakteriler, epitel hücresi ve nötrofillerdir. Bakteriler çoğalarak koloniler oluşturur. Komşu alanlarda farklı organizmaların oluşturduğu koloniler ile birleşerek kompleks bir yapıya dönüşür. Bakteriler arasında intermikrobiyal matriks bulunur.

**<u>İntermikrobiyal matriks kaynağı:</u>** DOS, salya glikoproteinleri, plak morg.

#### Subgingival Plak

Derin periodontal cep oluşmadığı sürece yapısı supragingival plağa benzer. Dişe yakın tarafta; gram pozitif ve negatif koklar, çomak ve filamentöz bakteri yoğunluğu izlenir.

Apikalde; spiroketler ve kamçılı bakteriler izlenir. Periodontal cep derinliği artınca; plağın yapısı değişir:

- Filamentöz bakteriler cebin derinliklerine doğru azalır.
- Cep tabanında filamentöz bakteriler bulunmaz.
- Yumuşak dokuya bakan tarafta matriks yapısı izlenmez.
- Spiroket kamçılı bakteriler gibi hareketli organizmalar ile yeni koklar ve çomaklar bulunur.
- Plak daha gevşek yapıdadır.

#### Sıfırdan MDP oluşumu

Temizlenmiş bir diş yüzeyinde tükürük proteinlerinden veya glikoproteinlerde dakikalar içinde bir pelliikle tabakası meydana gelir.

1. Birliktelik : Bakteriler diş yüzeyine fiziksel kuvvetler ile çok sıkı olmayan bağlanma gösterir.
2. Adezyon : Az sayıdaki bakteri adezinler vasıtasıyla pellikel reseptörlerine sıkıca bağlanma gösterirler. Streptokoklar ve aktinomyces türlerinde olduğu gibi. İlk yerleşimciler daha sonra diğer mikroorganizmalar için uygun ortam sağlar.
3. Çoğalma
4. Mikrokoloniler : Birçok streptokok bakteri koruyucu ekstrasellüler polisakkarit (dekstran, levan) salgılarlar.
5. Biyolfilm (yapışık plak) : Mikrokoloniler komplekslere dönüşerek üyelerinin metabolik avantajlarından yararlanırlar.
6. Plak olgunlaşması : Biyofilmde sirkülasyon oluşur. Mikroorganizmalar yan ürün, dayanıklılık ve virülans faktörlerini kendi aralarında paylaşabilir ve plak bütün bir organizma gibi hareket etmeye başlar. Anaerobların sayısı artış gösterir. Yan ürünler, hücre duvarlarından ayrılan kısımlar (lipopolisakkarit vezikülleri) konak savunmasını tetikler. Bakteriler PMN ve bakterisid maddelerden korunum sağlayabilirler.

Başlangıç kolonizasyon lateral ve vertikal yönde büyüme izler. Konak savunmasına ve antimikrobiyal ajanlara karşı direnç gösterir. Hastalık oluşturma kapasiteleri daha yüksektir. Oldukça organizedirler ve birbirleriyle kanal ve portaları vasıtasıyla ilişki içindedirler.

## Diştaşı (Calculus)

Diştaşı, doğal diş yüzeylerinde veya diş protez yüzeylerinde biriken plağın kalsifiye olması ile oluşur. Gingival marjin ilişkisine göre, diştaşı oluşumu supragingival alanı azaltırken, subgingival alanı artırır açığa çıkartır.

**<u>Periodontal hastalıkta diştaşının rolü:</u>**

- Diştaşının yüzeyi plak ile kaplıdır. Diştaşının kaba ve pürüzlü yapısı plak retansiyonu için uygun ortamı sağlar.
- Diştaşının kendi pürüzlü yapısı gingivitisi başlatmaz.
- Periodontal hastalığın primer sebebi diştaşıdır önermesi yanlıştır. Fakat diştaşının üzerindeki plak varlığı ile periodontal hastalık için sekonder etyolojik faktör tanımlaması yapılabilir.
- Diştaşı kaba gözükse de geçirgendir. Toksik ürünleri adsorbe ve absorbe edebilir.
- Plaktaki mikroorganizmaların inorganik kristalleri diştaşı oluşumunda rol oynayabilir.
- Diştaşının dişeti ile komşu alanlardaki dişeti enflamasyonludur. Hastanın diştaşı yüzeyini temizlemesi zordur.

### Supragingival Diştaşı

- Gingival marginin kuronalinde yer alır, bu nedenle ağız içinde görülebilir.

- Beyaz veya beyazımsı sarı renkte, çamur benzeri sertlikte olup diş yüzeyinden kolaylıkla uzaklaştırılabilir.

- Renk, sigara veya besin boyası ile değişebilir.

- Bazı durumlarda diştaşı, interdental papiller üzerinden köprü gibi uzanabilir veya fonksiyonel antagonisti olmayan dişlerin tüm okluzal yüzeylerini kaplayabilir.
  
  ![image-20211116183257640](/home/bt/.config/Typora/typora-user-images/image-20211116183257640.png)

Resim 1.7 : Supragingival diş taşı

**<u>Supragingival diş taşı birikimini etkileyen faktörler:</u>**

- Plak miktarı
- Tükürük sekresyonu
- Dişlerin malpozisyonu
- Pürüzlü yüzeyler

### Subgingival Diştaşı

- Dişeti marjininin altında yer alan, bu sebeple rutin klinik muayanede fark edilmeyen diş taşlarıdır.
- Subgingival diştaşı daha sert ve koyu kahverengi veya yeşilimsi siyah renktedir. 
- Dişe sıkıca tutunmaktadır.
- Supragingival ve subgingival diş taşları genelde birlikte olsalar da, bağımsız olarak da görülebilirler.

![image-20211116183559573](/home/bt/.config/Typora/typora-user-images/image-20211116183559573.png)

Resim 1.8 : Subgingival diş taşı

### Diştaşı Oluşum Sıklığı

- Diştaşı oluşumu dişlerin indifasından (erüpsiyon-osmanlıca) hemen sonra bile görülebilir.
- Diştaşının ilk oluştuğu bölgeler maksiller molarların fasial yüzeyleri ve alt kesicilerin lingual yüzeyleridir.
- Parotis bezinin salgısı, Stensen kanalı ile maksiller molarların fasial yüzeylerinden, submandibular ve submaksiller bezlerin salgıları ise Wharton ve Bartholin kanalları ile alt keser dişlerin lingualinden salınır.
- Diştaşı birikimi yaşla beraber artarak 25-30 yaşlarda maksimum düzeye ulaşabilir.
- Fasial yüzeylerde diştaşı oluşumu palatal ve lingual yüzeylere göre daha az orandadır. **<u>!!!</u>**
- Birikim genellikle simetriktir ve 45 yaş civarında premolarlar hariç tüm dişleri kapsayabilir.
- Supragingival diştaşları bağımsız olarak interproksimal bölgelerde veya supragingival diştaşı bulunan alanlarda ortaya çıkabilir.
- Otuz yaş civarı tüm dişlerde, herhangi bir dağılım modeli olmaksızın subgingival diştaşı bulunabilir.

#### Diştaşı Diagnozu

Subgingival ve supragingival diştaşı radyografta ayırt edilebilir. Kalsifiye olmuş yoğun interdental diştaşları radyografta radyoopak çıkıntılar şeklinde izlenebilir.

![image-20211116184512328](/home/bt/.config/Typora/typora-user-images/image-20211116184512328.png)

Resim 1.9 : Diştaşları (kolede)

Bununla birlikte, radyograf diştaşı diagnozunda yeterli ve güvenli bir yöntem değildir. 

Diştaşının lokalizasyonu tam olarak cep tabanına denk gelmez, çünkü en apikal alandaki plak henüz radyografta izlenebilecek kadar kalsifiye olmamıştır.

**<u>Diş Duvarının Yüzey Morfolojisi</u>**

- Diş taşıyla kaplı sement
- Atake plak
- Atake olmayan plak alanı
- Birleşim epitelinin dişe tutunduğu alan
- Semi-destroyed bağ dokusu fibrilleri alanı

![image-20211116193052748](/home/bt/.config/Typora/typora-user-images/image-20211116193052748.png)

Resim 1.9 : Diş duvarının yüzey morfolojisi

### Diştaşı Kompozisyonu

İnorganik ve organik içeriklerden oluşur:

#### İnorganik İçerik

Supragingival diştaşı inorganik (%70-90) ve organik komponentlerden oluşur.

İnorganik kısım; %75.9 kalsiyum fosfat, %3.1 kalsiyum karbonat, magnezyum fosfat ve diğer metalleri inkapsüle eder. 

Diştaşının inorganik içeriği vücuttaki diğer kalsifiye dokulara benzerdir. Temel inorganik komponent %39 oranında kalsiyumdur. Diğer komponentler %19 fosfor, %1.9 karbon dioksit, magnezyum ve eser miktarda sodyum, çinko, stronsiyum, bromine, bakır, manganez, tungsten, altın, demir ve florin bulunabilir. İnorganik komponentin üçte ikisi kristalizedir.

İnorganik içerikte bulunan dört ana kristal yapı:

- Hidroksiapatit (%58)
- Magnesium whitlockite (%21)
- Oktakalsiyum fosfat (%12)
- Brushite (%9)

Hidroksiapatit ve oktakalsiyum fosfat en sıklıkla bulunan kristallerdir (Tüm supragingival diştaşlarında %97-100 oranında).

#### Organik İçerik

Diştaşının organik kapsamı;

- Protein-polisakkarit karışımı
- Desquame epitel hücreleri
- Lökositler
- Çeşitli mikroorganizmalar

**<u>Subgingival diştaşı içeriği;</u>**

Bazı farklılıklar dışında supragingival diştaşına benzerdir. Subgingival diştaşında supragingival diş taşı ile benzer oranda hidroksiapatit olmasına karşın, daha fazla magnesium whitlokite, daha az brushite ve ortacalcium phospate mevcuttur.

Subgingival diştaşında kalsiyum/fosfat oranı daha yüksektir. Sodyum içeriği ise cep derinliğiyle birlikte artar. **<u>!!!</u>**

Supragingival diştaşında bulunan salya glikoproteinleri subgingival olarak bulunmaz. Diştaşı, tükürük bezi taşları ve kalsifiye diş dokuları inorganik içerik olarak benzerdirler.

### Diştaşının Diş Yüzeyine Ataçmanı

Ataçman modelleri;

- Diştaşının diş yüzeyine yapışmasındaki farklılıklar onun diş yüzeyinden kolay veya zor ayrılmasına sebep olur.
- İnorganik pelikıl aracılığla ataçman
- Rezorbsiyon lakünleri ve çürük gibi yüzey düzensizlikleri aracılığıyla mekanik kilitlenme tarzında bağlanma
- Diştaşının iç yüzeyindeki çöküntülerin sement yüzeyindeki çıkıntılar ile yakın adaptasyonu
- Diştaşı bakterilerinin semente penetrasyonu

Tüm koşullarda diştaşının semente gömülmüş kısmı morfolojik olarak semente benzerlik gösterir ve calculocementum olarak adlandırılır.

### Diştaşı Oluşumu

"Diştaşı mineralize olmuş dental plaktır"

Yumuşak plak, plak formasyonunun 1 ve 14. günleriden başlayarak mineral tuzlarının çökelmesi ile sertleşir. Bununla birlikte 4-8. saatlerde bile kalsifikasyonun başladığı bildirilmiştir. Kalsifiye olmaya başlayan plak 2. günde %50 oranında, 12. günde %60-90 oranında mineralize olur.

- Tüm plak miktarının mineralize olması gerekmez. Yeni oluşmuş plak az bir oranda mineralizasyon içerir ve bu oran plak diştaşına dönüştükçe artış gösterir.
- Diştaşı oluşumu için mikroorganizma varlığı zorunlu değildir, çünkü germ-free hayvanlarda diştaşı birikimi gösterilmiştir.

---> Supragingival diştaşı için mineral kaynağı salyadır.

---> Dişeti oluğu sıvısı (DOS) ise subgingival diştaşı için mineral sağlar.

---> Kalsifikasyon, supragingival plağın iç yüzeyinden ve dişe komşu atake kısmından başlar.

---> Farklı kalsifikasyon odakları boyut olarak artarak birleşirler ve diştaşı kütlesini oluştururlar.

---> Kalsifikasyon sırasında bakteri içeriği ve boyanma özellikleri de değişir.

---> Kalsifikasyon ilerledikçe filamentöz bakteri sayısında artış olur, plağın bazofilik özelliği eosinofilik tarafa kayar.

---> Diştaşı oluşumu max düzeye ulaşıncaya kadar devam eder ve takiben miktar olarak azalabilir.

---> Max düzeye ulaşması için gereken süre 10 hafta ile 6 ay arasında değişiklik gösterir.

#### Mineralizasyon Teorileri

- Bakteriyel teori
- Karbondioksit teorisi (Booster mekanizması)
- Epitaksis (nükleasyon) teorisi
- İnhibisyon teorisi
- Transformasyon teorisi

##### Bakteriyel teori;

Bakteriler metabolik ürünleri ile mineralizasyon için gerekli lokal çevreyi yaratır.

##### Karbondioksit teorisi;

Tükrük bezi kanallarında CO2 basıncı yüksektir. Salya kanaldan çıktığında CO2 kaybeder ve pH yükselir. Alkali ortamda fosfat iyon konsantrasyonu artar. Kalsiyum fosfat çözülemez ve kalsiyum fosfat kristalleri oluşur.

##### Epitaksis teorisi;

Tanımlanamayan diğer bir bileşik yoluyla kristal oluşumuna epitaksis denir. Doku sıvıları ve salyada kalsiyum ve fosfat iyon konsantrasyonları, spontan çökelme için yeterli değildir. Teoriye göre bir çekirdek oluştuğunda çökelme başlar. Dental plağın organik matriksinin çekirdek oluşumu için uygun ortamı sağladığı düşünülmektedir. Bu teori tam olarak ispatlanamamıştır.

##### İnhibisyon teorisi;

Mineralizasyonun inhibisyonunda pirofosfatlar rol oynar. Pirofosfatları parçalayan alkalen pirofosfataz mineralizasyonu başlatır.

##### Transformasyon teorisi;

Amorf nonkristal eklentiler ve brushite önce oktakalsiyum fosfata (OCP) ve sonrasında hidroksiapatite (HA) dönüşmektedir.

Pirofosfatın bu dönüşümleri kontrol ettiği düşünülmektedir. Enflamasyon varlığında DOS'da fosfataz seviyesi yükselir. Nötrofiller asit ve alkalen fosfataz enzimleri salgılarlar.

Subgingival diştaşı ağızda tüm dişlerde bulunurken, supragingival diştaşı genelde tükrük bezi kanallarının ağıza açıldığı yerde lokalizedir. Diştaşının hızlı oluştuğu bireylerde yüksek Ca ve P konsantrasyonu ve düşük K bulunmuştur.

### Diştaşını Önlemeye Yönelik Girişimler

İlk defa 1950'li yıllarda matriks ve mineral çözücü preperatlarla (EX-347) diştaşı yumuşatılmaya çalışılmıştır. Ancak diş dokusuna etki gösterdikleri için terk edilmiştir.

Sonraki 10 yılda antiseptikler, antibiyotikler, çeşitli enzim ve katyonik bileşiklerde plak formasyonunun önlenmesi amaçlanmıştır.

**<u>Enzimler:</u>** Organik matriksin protein lipit ve karbonhidrat içeriğini bozar. Enzim etkinliği için uzun süreli kullanım gerekir.

**<u>Antiseptikler:</u>** (CPC, CHX, bakır tuzları) Gargaralar kısa dönem kullanımda diştaşı oluşumunu azaltırken uzun dönem kullanımda artırır.

**<u>Antibiyotikler:</u>** %33-90 arasında diştaşı oluşumunu azaltsa da, antibiyotiklere direnç gelişim riski dolayısıyla terk edilmiştir.

![image-20211116201541997](/home/bt/.config/Typora/typora-user-images/image-20211116201541997.png)

![image-20211116201555754](/home/bt/.config/Typora/typora-user-images/image-20211116201555754.png)

#### Diş macunlarındaki anti-tartar içerikler

- Çözülebilir pirofosfatlar
- Çinko tuzları
- Difosfonatlar
- Antibakteriyel ajan triklosan ile polimer sistem veya çinko sitrat kombinasyonları