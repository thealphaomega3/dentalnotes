# Periodontolojide Klinik İndeksler

**<u>Neden?</u>**

Periodontal hastalıklarının nedenlerinin tespit edilmesi, ilerleyişin durdurulması  veya azaltılması, diş kayıpları sebebiyle oluşacak estetik problemler ve fonksiyon kayıplarının önüne geçilmesi amacıyla epidemiyolojik çalışmalar yapılmıştır.

Yapılan bu çalışmaları kolaylaştırmak, periodontal değerlendirmeleri doğru bir şekilde yönlendirmek, periodontal hastalıkları bir sistem içinde sınıflandırmak ve tedavi protokolü oluşturmak için **<u>indeks</u>** sistemine geçilmiştir.

**<u>!!!</u>** Tanı sırasında klinisyen anamnez, klinik muayene, radyograflar ve laboratuvar bulguları gibi çeşitli kaynaklardan edindiği bilgileri kullanır. Tüm bu bilgilerin ışığında klinisyen normal ile anormal arasındaki farkı ayırt etmeye çalışır.

Üst ve alt limitleriyle belirli bir skala üzerinde bir toplumun relatif durumunu tarif eden nümerik değerdir ve aynı kriter ve yöntemlerle diğer toplumların karşılaştırılmasını sağlar.

## Gingival Hastalık

Epidemiyolojide, popülasyonda gingivitisin prevelansının belirlenmesinde, klinikte ise tedavi edici ajanların veya yöntemlerin etkinliklerinin değerlendirilmesinde indeks kullanılır.

İdeal indeks;

- Geçerlilik (her durumda hastalığın aşamalarını saptamalı)
- Pratiklik
- Güvenilirlik (tekrarlanabilirlik)
- Kantite edebilirlik (istatiksel analize uygun)
- Duyarlılık (hastalığın klinik aşamalarını saptayacak hassasiyette olmalı)
- Açıklık, basitlik
- Objektiflik
- Kabullenebilirlik

Özelliklerine sahiptir.

**<u>Gingival indeksler</u>**;

- Renk
- Kontur
- Kanama
- Dişetinin etkilenme derecesi
- Dişeti oluğu sıvısı (DOS)

gibi parametrelerin birkaçını değerlendirir. Çoğu indekste gingival durumun boyutunu ve şiddetini gösteren 0, 1, 2, 3 gibi sıralı bir skala kullanılır.

### GI (Löe-Sillness Gingival İndeks)

Periodontal sonda dişin uzun aksına dik olmak kaydıyla yerleştirilir, dişeti kenarına temas ettirilerek oluşan kanama ve dişeti yüzey özelliklerine göre tüm dişlerin altı yüzeyinden ölçüm alınarak skorlama şu şekilde yapılır:

- Dişin fasiyal, meziyal, distal ve lingual bölgelerinde dişetinin iltihap durumu 0-3 skorlarıyla değerlendirilir. Cep içerisinde sondun gezdirilmesiyle oluşabilecek dişeti kanaması da indekste yer alır. Dişin dört tarafından alınan skorların ortalaması dişin gingival indeksini, tüm dişlerin skorlarının ortalaması da kişinin indeksini belirler.

![image-20211116205127107](/home/bt/.config/Typora/typora-user-images/image-20211116205127107.png)

Resim 1 : GI'a göre dişin 6 bölgesi

Skor skalası şu şekilde değerlendirilir:

- 0 - Normal dişeti
- 1 - Renkte hafif değişiklik, hafif ödem, sonda ile sondalamada kanama yok.
- 2 - Eritem, ödem, parlaklık, sonda ile temasta orta derece kanama var.
- 3 - Belirgin eritem ve ödem, spontan kanamaya eğilim, spontan kanama.

![image-20211116205326583](/home/bt/.config/Typora/typora-user-images/image-20211116205326583.png)

Resim 2 : Gradyan olarak GI indeksine göre diş sağlıkları

### MGI (Modifiye Gingival İndeks)

Sondlamada kanamanın indeks dışı tutulması ile hafif ve orta inflamasyon derecelerinin yeniden tanımlanması gibi iki önemli değişiklik yapılmıştır.

- Sondun cebi ve plağı irrite edeceği ve bunun da indeksin yinelenmesini engelleyebileceği düşünülmüş, böylelikle araştırıcıların intrakalibrasyonu ve interkalibrasyonu sağlanmıştır.
- İnflamasyon kriterleri değiştirilerek indeks daha hassas bir hale getirilmiştir.

MGI'a göre skor skalası şu şekilde değerlendirilir;

- 0 - İnflamasyon yok
- 1 - Hafif inflamasyon, renkte hafif değişiklik. Tüm marjinel ve papiller gingival üniti içermeyen hafif yapısal değişiklikler.
- 2 - Hafif inflamasyon, bir üstteki kriterler prevelans gösterir. Tüm papiller ve gingival üniti içerirler.
- 3 - Orta inflamasyon. Parlaklık, kırmızılık, ödem ve/veya marjinal ve papiller gingival ünitte hipertrofi.
- 4 - Şiddetli inflamasyon. Belirgin parlaklık, kırmızılık, ödem ve/veya marjinal ve papiller gingival ünitte hipertrofi, spontan kanama, konjestiyon veya ülserasyon

### BOP (Bleeding on Probe?) (Sondalamada Kanama)

Periodontal sonda yardımı ile sulkus içerisinde hafifçe gezilir ve tüm dişlerin 6 yüzeyinden ölçüm yapılır. Bölge 5 saniye sonra incelenerek kanama var ya da kanama yok şeklinde değerlendirilir.

![image-20211116210624868](/home/bt/.config/Typora/typora-user-images/image-20211116210624868.png)

Resim 3 : Sırasıyla: WHO sondu, NABERS sondu, Williams sondu

Gingiva indeksleri;

- BOP (sondalamada kanama) (Ainoma ve Bay 1975)
- Papil kanama indeksi (Muhleman 1975)
- GI (Löe ve Sillness)

## Plak İndeksleri

Dişler üzerindeki plaklanmaları ölçmek aracılığıyla oluşturulmuş indekslerdir.

### Plak İndeksi (O'Leary ve ark. 1972)

Plak bu indeks için boyama ajanlarıyla boyanır ve dişin dört yüzeyi değerlendirilir.

![image-20211116211441906](/home/bt/.config/Typora/typora-user-images/image-20211116211441906.png)

Resim 4 : Plak Revelatörü ile plağın açığa çıkarılması

### Aproksimal Plak İndeksi

Plak boyanır. Her quadrant sadece oral veya fasiyal yüzey olarak değerlendirilir ve yüzde olarak ifade edilir.

### PI (Sillness-Löe Plak İndeksi)

Periodontal sond, dişeti kenarına yakın bölgede diş yüzeyine paralel olacak şekilde dişeti oluğu bölgesinde gezdirilir ve tüm dişlerin altı yüzeyindeki değerlendirme ile biriken plak şu şekilde skorlanır;

- 0 - Gingival alanda plak yok
- 1 - Gözle fark edilmeyen, anca sonda sulkusta gezdirildiğinde farkedilen plak varlığı (film şeklinde)
- 2 - Dişeti bölgesinde inceden orta kalınlığa kadar plak kaplıdır, çıplak gözle görülür plak varlığı
- 3 - Yumuşak eklentinin fazla olduğu durumdur ve plak sulkusu doldurur.

![image-20211116211857388](/home/bt/.config/Typora/typora-user-images/image-20211116211857388.png)

Resim 5 : PI'ın abstrakt görsel değerlendirilmesi

### Plak İndeksi (Quiqley, Hein ve Turesky)

Plağın boyanmasından sonra dişin fasiyal ve oral yüzeylerinden ölçüm yapılır;

- 0 - Plak yok
- 1 - Dişin servikal marjininde ayrı ayrı plak adacıkları
- 2 - Servikal marjinde, 1mm kalınlıkta dişi çevreleyen ince plak bandı
- 3 - 1mm'den kalın fakat dişin 1/3'ten azını örten plak bandı
- 4 - Dişin en az 1/3'ünü, ancak 2/3'den azını örten plak bandı
- 5 - Dişin 2/3'ünü veya daha fazlasını örten plak bandı

![image-20211116212119776](/home/bt/.config/Typora/typora-user-images/image-20211116212119776.png)

Resim 6 : Quiqney, Hein ve Turesky plak indeksinin abstrakt görsel değerlendirmesi



## Periodontal İndeksler

Tam olarak periodontitisin şiddetini indeksler vasıtasıyla belirlemek mümkün değildir.

İndeksler dişetindeki iltihabın o anki durumu hakkında bilgi verirken periodontal indeksler ile **ataşman kaybı** ve **cep derinliği** hakkında bilgi edinilebilir.

Bu konuda yapılan ilk indeks sistemi periodontal hastalık indeksidir. Bu indeks kullanılarak birçok epidemiyolojik çalışma yapılmıştır.

En son geliştirilen indeks ise WHO tarafından sunulan CPITN (Community Periodontal Index of Treatment Needs) indexidir.

### Toplumun Periodontal Tedavi Gereksinimi İndeksi (CPITN)

İndeks, dentisyonu 6 üniteye (seksant) bölmektedir.

- Muayene sırasında, WHO sondu, dişeti cebi içerisine, 20 g'ı geçmeyen bir kuvvetle yerleştirilir.
- Sondun uç kısmındaki top, cep içindeki diştaşını, cebin derinliğini ve morfolojisini fark edebilecek şekilde cep içerisinde çepeçevre dolaşır.
- Her bir seksanttaki en yüksek değerler belirlendikten sonra, bu değerler arasındaki en yüksek değer her bir bireyin skoru olarak belirlenmiş ve tedavi gereksinimi buna göre saptanmıştır.

Bu indeks şu şekilde skorlanır;

- Kod 0 - Sağlıklı periodonsiyum
- Kod 1 - Sondla temastan sonra direkt gözle veya ağız aynasıyla kanama varlığı
- Kod 2 - Sondla muayenede diştaşı hissedilmesi veya taşkın restorasyon kenarlarınının varlığı söz konusudur.
- Kod 3 - 4 veya 5 mm arası periodontal cep varlığı tespit edilir.
- Kod 4 - 6 mm veya daha derin cep varlığı tespit edilir. Sondun siyah bandı tamamen kaybolmuştur.
- Kod X - Değerlendirmeye alınmayacak kadar diş eksikliği olan bölge.

![image-20211116215811966](/home/bt/.config/Typora/typora-user-images/image-20211116215811966.png)

Resim 7 : WHO periodontal sondu

### Periodontal Hastalık İndeksi (PDI)

- Bu indeks için Ramfjord dişleri kullanılır.
- Cep derinliği ölçümleri yapılır.

PDI şu şekilde skorlandırılır:

- 0 - İltihap veya dişetinde değişim yok.
- 1 - Dişi çevreleyen dişetinde dişin birkaç yüzeyinde gingivitis.
- 2 - Dişin etrafını çevreleyen dişetinde hafif-orta derede iltihabi oluşum.
- 3 - İleri gingivitis
- 4 - Mine sement sınırından itibaren 3mm'ye kadar ataşman kaybı
- 5 - Üç ila altı mm arası ataşman kaybı
- 6 - Altı mm den fazla ataşman kaybı

### Dişeti Çekilmesi (Miller, 1985)

![image-20211116220145557](/home/bt/.config/Typora/typora-user-images/image-20211116220145557.png)

![image-20211116220156055](/home/bt/.config/Typora/typora-user-images/image-20211116220156055.png)

Resim 7 : Dişeti Çekilmesi

### Klinik Ataşman Seviyesi (KAS)

Williams sondu yardımıyla mine-sement sınırından sondalanabilir cep tabanına kadar olan mesafe tüm dişlerin altı yüzeyinden milimetrik olarak ölçülür.

### Mobilite İndeksi

İki metal el aletinin arasına alınan diş bukko-lingual yönde hareket ettirilmeye çalışılır ve mobilite dereceleri şu şekilde değerlendirilir:

- Derece 0 - Fizyolojik hareketlilik
- Derece 1 - Bukkolingual yönde 1 mm hareketlilik
- Derece 2 - Bukkolingual yönde gözle rahatlıkla görülebilen 1-2 mm hareketlilk
- Derece 3 - 2mm'yi aşan, dudak ve dil baskısıyla dahi meydana gelebilen hareketlilik. Dikey yönde de mobilite gözlenebilir.

![image-20211116220512464](/home/bt/.config/Typora/typora-user-images/image-20211116220512464.png)

Resim 8 : Mobilite testi



**<u>Fremitus:</u>** Fonksiyonel okluzal kuvvetlere maruz kaldıklarında dişlerde ortaya çıkan mobilitedir.

### Furkasyon İndeksleri

Horizontal sınıflandırma (Glickman - 1958);

- Sınıf 1 - Horizontal yönde sondalamada sondanın furkasyon alanına nerdeyse girmediği ya da 1mm'den az girdiği durum.
- Sınıf 2 - Horizontal sondalamada sondanın köklerarası bölgede ilerletilebildiği fakat karşı tarafa geçmediği durum.
- Sınıf 3 - Sondanın horizontal yönde tamamen köklerarası bölgeyi geçip, karşı taraftan da çıktığı durum.
- Sınıf 4 - Bir taraftan diğer tarafa uzanan ve klinik olarak açıkta olan furkasyon defektleridir.

![image-20211116220955872](/home/bt/.config/Typora/typora-user-images/image-20211116220955872.png)

Resim 9 : Horizontal Furkasyon Testi

Vertikal Sınıflandırma (Tarnow ve Fletcher - 1984);

--> Vertikal olarak sonda ile furkasyon çatısından mevcut interradiküler kemik tepesine kadar ölçüm yapılmaktadır.

- A : 1-3 mm interradiküler kemik kaybı
- B : 4-6 mm interradiküler kemik kaybı
- C : 7 mm'den fazla interradiküler kemik kaybı