# Endodontik Tedavide Çalışma Boyunun Hesaplanması

Endodontik tedavide başarı, hermetik kök kanal dolgusunun başarısına bağlıdır. Hermetik kök kanal dolgusunun başarısı ise, çalışma uzunluğunun doğru belirlenmesi ve biyomekanik preperasyonun etkin bir şekilde uygulanmasını gerektirir.

## Kanal Boşluğu

Kanal boşluğunun kanal girişinden başlayarak en küçük çaptaki apikal daralma noktasına kadar daralarak ilerlediği ve kök ucunda tekrar konik bir şekilde genişleyerek sonlandığı görülmektedir.

![](/home/bt/.config/marktext/images/2021-11-16-23-10-50-image.png)

Kök kanalı dolgusunda ideal sonlanma noktası, pulpanın sonlandığı ve periodontal membranın başladığı noktadır.

**<u>!!!</u>**

Bu sınır noktası; pulpal ve periapikal dokular arasındaki geçiş bölgesindeki en dar olan noktadır ve apikal daralma (minör foramen-fizyolojik foramen) olarak da adlandırılmaktadır.

![](/home/bt/.config/marktext/images/2021-11-16-23-14-46-image.png)

Resim 1 : Apikal bölgeler

- Biyomekanik preperaasyon ve kök kanal dolgusu minör foramende bitirildiğinde, kök kanal dolgu materyali ile apikal dokular arasındaki temas en az düzeyde olacaktır.

- Pulpanın ekstirpasyonu ile periapikal bölgede oluşan yara alanının; mikro düzeyde olması da, iyileşme için en iyi ortamı sağlayabilmektedir.

- Mikroskobik çalışmalar; kök kanalının içindeki minör apikal foramenden radyografik apekse kadar olan mesafenin 0.5 veya 1 mm olduğunu göstermiştir.

### **<u>Çalışma Uzunluğu:</u>**

Periapikal bölgede kök kanalının en dar noktası olan apikal daralma noktası (minör foramen) ile koronal bölgede belirlenen, değişmeyecek **<u>rehber</u>** noktası arasındaki mesafedir.

Radyografi üzerinde görülen kök ucu noktası ise, **<u>radyografik apeks</u>** olarak tanımlanır. Radyografide, kök ucunun periodontal membran ile birleştiği nokta olarak gözlenir.

![](/home/bt/.config/marktext/images/2021-11-16-23-20-15-image.png)

Resim 2 : Çalışma uzunluğu

- Çalışma uzunluğu; apikal daralmanın en dar olduğu yeri geçecek şekilde belirlendiğinde, mekanik preperasyon kök apeksinin ötesine kadar uzanarak, postoperatif ağrıya veya ilerleyen süreçte başarısızlığa neden olabilmektedir.

- Çalışmma uzunluğundan kısa yapılan kök kanalı dolgularının nedenlerinden biri, kök kanallarının biyomekanik preperasyonunun ideal şekilde uygulanmasıdır.

### Foramen Apikalenin Anatomisi

- Kök kanalı tedavisinin başarısını etkileyen önemli faktörlerden biri çalışma boyunun doğru belirlenmesidir.

- Biyomekanik hazırlık ve kök kanalı dolgusu için ideal sonlanma noktası minör foramen (dentin-sement birleşimi) olarak belirlenmiştir.

- Çalışma uzunluğunun doğru bir şekilde hesaplanması için foramen apikalenin anatomisi net bir şekilde değerlendirilmelidir.

- Foramen apikalenin anatomisi yaşa bağlı olarak değişebilmektedir. Genellikle yaşlı bireylerde; foramen apikalede sement birikimi ile bir sapma görülebilir.

Dummer ve arkadaşları, her diş kökünün benzer anatomiyi göstermediğini bildirmiştir:

1. Tekli daralım

2. Açılı daralım

3. Çoklu daralım

4. Paralel daralım

![](/home/bt/.config/marktext/images/2021-11-16-23-29-15-image.png)

Resim 3 : Foramen apikale daralımları

Apikal bölümün morfolojisini klinik olarak belirlemek güçtür. Foramen apikale, kök ucunun mesial, distal, vestibül veya palato-lingual tarafında konumlanabilir.

## Çalışma Uzunluğunun Belirlenmesi

Endodontik tedavide başarılı bir prognoza ulaşabilmek, çalışma uzunluğunun doğru bir şekilde belirlenmesiyle mümkündür. Güncel endodontide, kök kanalı şekillendirme ve dolgu işlemlerinin, tam apikal daralmada veya 0,5-1 mm gerisinde sonlandırılması gerektiği kabul edilir.

Kök kanalının biyomekanik preperasyonu eksik uygulandığında, mikroorganizma sayısında artış görülebilmekte ve dişte yeniden enfeksiyon oluşabilmektedir.

Buna karşın kök kanalının mekanik preperasyonu taşkın yapıldığında, bazı patolojik durumlar gelişebilir.

### Çalışma Boyu Tespit Yöntemleri

#### Parmak Hassasiyeti

Tecrübeli bir klinisyende duyarlı parmak hassasiyeti gelişir ve klinisyen aletin kanal içerisinde ilerleyişine ve aldığı şekillere göre yorum yapabilir. Dokunma duyusu yararlı olsa da sınırlamaları vardır;

- Apikal konstrüksiyon lokalizasyonudaki anatomik varyasyonlar,

- Boyut

- Diş tipi

- Yaş

gibi faktörler çalışma boyunda 2-3 mm'lik farklar yaratır ve parmak hassasiyeti değerlendirmesini güvensiz kılar.

Bazı olgularda kanal skleroze olmuş veya konstrüksiyon enflamatuar rezorbsiyon tarafından tahrip edilmiştir. Skleroze bir kanalda hassas bir el, kanal eğesinin ilerlemesi için daha fazla güce gereksinim olduğunu anlar.

Fakat;

- Kanal içi daralmalar 1/3 kök ortasında başladıysa hekim apikal daralmayı parmak hassasiyeti ile belirleyemez.

- Bunun yanında birçok dişin apikal bölgesi daralma göstermez. Böyle durumlarda apikalden çıkma olasılığı çok fazladır.

Bu nedenle parmak hassasiyeti yöntemi **<u>en az güvenilir</u>** yöntemdir!

#### Teşhis Filminden Elde Edilen Tahmini Kanal Boyu

- Teşhis filmindeki kök kanal uzunluğunun kanal eğesine taşınmasıyla elde edilen yöntemdir.

- Radyografik yanılgılar nedeniyle ancak **<u>geçici çalışma boyutu</u>** için kullanılabilecek, gerçekliği ve güvenilirliği düşük bir yöntemdir.

#### Kağıt Kondaki Nemlilik

- Biyomekanik preperasyon tamamlandığında kanalı kurutmak amacıyla kağıt konlar kullanılır.

- Bu kurulama işlemi sırasında kağıt konun ucundaki ekstra nemlilik veya kan apeksten periodontal dokulara doğru geçiş oduğunun işareti olabilir.

- Çok güvenilir olmasa da yardımcı bir yöntem olarak sıklıkla kullanılır.

#### Radyografik Yöntem

##### Klasik Radyografik Yöntem

Çalışma uzunluğu, geleneksel periapikal radyografilerle belirlenmektedir. Uzun yıllardan beri kullanılmaktadır.

Radyografik yöntemde hastadan alınan radyografilerde radyolojik apeks belirlenerek bu noktadan 0.5-1 mm kısa olarak çalışma uzunluğu belirlenebilmektedir.

Radyografik yöntem, sıklıkla kullanılan bir yöntem olsa da belli dezavantajları göz önünde bulundurmak gerekir. Dişin eğimi, filmin pozisyonu, konun uzunluğu, çekim açısı ve bunun gibi birçok faktör, çekilen radyografide etkilidir. Hastaların radyasyona maruz kalması da dezavantajlardan biridir.

Ayrıca, üç boyutlu bir yapının radyografik olarak iki boyutlu bir görüntüsünün elde edilmesi sebebi ile bazen yanlış değerlendirmeler olabilmektedir. Bazı durumlarda kemik yoğunluğunun fazla olması ve anatomik yapılarda süperpozisyon oluşması radyografide sapmaya sebebiyet verir.

- Radyografik yöntemde hekim eğe ucunun radyografik apekse olan uzaklığına göre değerlendirme yapar. Eğer bu uzaklık 0.5 mm'den fazla ise eğenin boyu tekrar ayarlanıp yeniden film çekilir. Daha sonra basit orantı yöntemiyle kanal boyu hesaplanmaya çalışılır:

$$
Kanal\ aletin\ filmdeki\ uzunluğu/Kanal\ aletinin\ gerçek\ uzunluğu

$$

oranı,

$$
Dişin\ filmdeki\ uzunluğu/Dişin\ gerçek\ uzunluğu
$$

oranına eşitlenir.

- Kanal boyu tespitinde kullanılan eğe kanal içerisinde ilerledikten sonra sıkışmalıdır.

Dolayısıyla;

- Tek köklü - 25 nolu eğe

- Çok köklü - 10-15 nolu eğe

kullanılması yararlıdır.

##### İngle'in Radyografik Yöntemi

Bu yöntemle teşhis filminden diş boyu ölçülür.

Bu ölçümden 2-3 mm çıkarılarak kanal aleti üzerinde ön çalışma boyu belirlenir ve bu şekilde kanala yerleştirilip bir film daha alınır.

İkinci radyografideki kanal aletinin ucu ile kök ucu arasındaki mesafe ölçülür. Bu ölçümden 0.5 mm çıkarılarak çalışma boyu belirlenir.

![](/home/bt/.config/marktext/images/2021-11-17-00-13-07-image.png)

##### Dijital Radyografiler

Ağız içine yerleştirilen sensörlerle röntgen dijital olarak çekilmekte ve görüntü 1-2 saniye içinde derlenip bilgisayarda kaydedilebilir.

Dijital radyografilerin ölçüm yapabien cetvel fonksiyonları ve görüntü büyütme fonksiyonları mevcuttur. Görüntü netliği ve kontrast değiştirme özelliklerine de sahiptir.

Dijital yöntem;

- Film yerine sensör veya plak kullanılması,

- Radyasyon dozunun çok azalmış olması,

- Görüntünün kısa sürede ve net bir şekilde elde edilerek gerekli bilgilere ulaşılması ve korunması yönünden avantajlıdır.

##### Radyografik Yöntemin Dezavantajları

- Fazla radyasyon alınması

- Hastadaki huzursuzluk

- Film banyo süresi

- Kusma refleksi olan hastalarda manipülasyon zorlukları

- Rubber-dam çerçevesini uzaklaştırma ve kaydırılma zorlukları

#### Elektronik Yöntem

Çalışma uzunluğunun elektronik olarak belirlenmesi; radyasyonun istenmeyen etkileri, radyografik yöntemle ilişkili olarak ortaya çıkan sorunlar nedeni ile tercih edilen bir yöntem olmuştur.

- Elektronik apeks bulucular, çalışma uzunluğunu elektriksel değişimlerin belirlenmesi ile hesaplayan aygıtlardır.

- %93.3 oranında doğruluk

- Aşırı kusma refleksi olan bireyler ve hamile hastalarda kullanılmaları çok daha kolaydır.

Elektronik apeks bulucuların temel çalışma prensibi, insan vücudunun elektriksel bileşenlerinin (rezistans, empedans) ölçülerek çalışma uzunluğunun belirlenmesidir.

**<u>Rezistans & Empedans:</u>** Bir maddede elektron ve atomlar arasında oluşan çarpışmalar sonucunda elektronların enerjilerinin bir kısmını kaybederek hareketlerini kısıtlayan faktörlerdir. Rezistans DC, empedans AC'dir.



##### Birinci Nesil Apeks Bulucular (Rezistans tip)

- Oral mukoza ile periodontal membran arasında 6,5 kilo ohmluk bir direncin varlığı ve bu direncin heryerde sabit olduğu esasına dayanan bir prensiple çalışır.

- Kök kanalı içindeki kanal aletinin periodontal membrana değmesi ile uygulanır.

- Kök kanalı içindeki nemin varlığında, alet apekse ulaşmış gibi hatalı okumalar yapılabilmektedir.

- Alet DC akım taşıdığı için kalp pili taşıyan hastalarda sakıncalıdır.



##### İkinci Nesil Apeks Bulucular (Empedans Tip)

- Rezistans yerine, ölçülebilir değişimleri kullanan tek frekanslı empedans tipinde olan cihazlardır.

- Rezistans tipi aletlerde kullanılan tek dalga boyundaki akımın direnci yerine, empedansını ölçen bu aletilerin çalışma prensibi; kanalın en dar yeri olan apikal daralmada, kök kanal duvarından geçen empedanstaki ani düşüşü belirleme esasına dayanmaktadır.

- Her hastada oral mukoza ile gingival sulkus arasındaki iç direnç değeri farklı olduğu için kalibre edilerek kullanılmaları gerekir.

![](/home/bt/.config/marktext/images/2021-11-17-17-04-35-image.png)

Resim 4 : Empedans tip apeks lokatör



##### Üçüncü Nesil Apeks Bulucular (Frekans Tip)

- Empedans esasıyla çalışmaları nedeniyle ikinci nesle benzemekle birlikte; apikal daralmanın belirlenmesinde çoklu frekanslar kullanırlar.

- 1 kHz ve 5kHz lik dalga boyları kullanan ve daha güçlü mikroişlemcilere sahip bu aygıtlar, dudak klipsi ile kanal aleti arasında farklı frekanslardaki max empedans farkı prensibine göre çalışır.

- Fark -1'e en yakın olduğunda kanal eğesinin kök kanalının en dar noktasında veya foramen apikkaleye yaklaşık 0.7 mm yakınlıkta olduğu düşünülmektedir.



##### Dördüncü Tip Apeks Bulucular (Orantı Tip)

- Kök kanalının empedansının, iki farklı dalga boyuna sahip iki elektriksel akım ile ölçülerek; frekans farkı yerine, empedanslar arasında orantı kurularak belirlenmesi esasına göre çalışır.

![](/home/bt/.config/marktext/images/2021-11-17-17-09-24-image.png)

Resim 5 : Orantı tip apeks lokatör



##### Beşinci nesil apeks bulucular (Orantı tip)

- 2003

- Devredeki kapasitans ve rezistansı ayrı hesaplar.

- Eğenin yerini belirlemek için farklı pozisyonlardaki değerlerin istatistiğini hesaplar.

- Kuru kanallarda kullanım zorluğu olabilir.

![](/home/bt/.config/marktext/images/2021-11-17-17-10-53-image.png)

Resim 6 : Beşinci nesil orantı bazlı apeks lokatör



##### Altıncı nesil apeks bulucular (Orantı tip)

- Dördüncü nesil kuru kanallarda, beşinci nesil nemli kanallarda doğru ölçüm yapar.

- Hem kuru hem de nemli kanallarda ölçüm yapabilmesi için geliştirilmiştir.

- Adaptive apex locator
